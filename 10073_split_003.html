<!DOCTYPE html>
<html lang="en">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jak byla Olinka mrtvá">
    <meta name="apple-mobile-web-app-capable" content="yes">
    <title>Jak byla Olinka mrtvá</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./10073_split_002.html">
    <link rel="next" href="./10073_split_004.html">
    <meta name="nb-order" content="4">
    <link rel="self" href="10073_split_003.html">
    <meta name="nb-identifier" content="douskova-hrdy-budzes-7c78655">
    <meta name="nb-role" content="chapter">
  </head>
  <body data-nb-words="1641" data-nb-chars="8840" class="nb-role-chapter nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./10073_split_002.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="21"><span class="idea" data-nb-ref-number="1" id="idea1" data-nb-words="4" data-nb-chars="21">Jak byla Olinka mrtvá</span></h1>
        <p class="chunk" data-nb-ref-number="2" data-nb-words="0" data-nb-chars="0"></p>
        <p class="chunk" data-nb-ref-number="3" data-nb-words="58" data-nb-chars="331"><span class="idea" data-nb-ref-number="2" id="idea2" data-nb-words="58" data-nb-chars="331">Včera byl důležitej den. Včera jsem ve&nbsp;školním rozhlase slyšela krásnou básničku o&nbsp;jednom pánovi. Jmenoval se&nbsp;Hrdý Budžes, byl velice statečnej a&nbsp;vytrval, i&nbsp;když měl všelijaký potíže. Já&nbsp;mám taky potíže, hlavně proto, že&nbsp;jsem tlustá a&nbsp;všichni se&nbsp;mi&nbsp;smějou. Ale včera jsem si&nbsp;řekla, že&nbsp;se&nbsp;nedám. Budu jako ten Hrdý Budžes a&nbsp;vytrvám.</span></p>
        <p class="chunk" data-nb-ref-number="4" data-nb-words="112" data-nb-chars="566"><span class="idea" data-nb-ref-number="3" id="idea3" data-nb-words="112" data-nb-chars="566">Jinak se&nbsp;mi&nbsp;včera stala taková nemilá věc. To&nbsp;totiž říká ředitel z&nbsp;divadla — nemilá věc — a&nbsp;toho já&nbsp;totiž znám, protože máma je&nbsp;herečka v&nbsp;tom divadle a&nbsp;táta taky. A&nbsp;ten ředitel, právě když chce hercům říct, že&nbsp;je&nbsp;něco špatně nebo tak, tak řekne: „Soudruzi je&nbsp;to&nbsp;taková nemilá věc." Já&nbsp;ho&nbsp;vlastně nemám moc ráda, protože vypadá, jako když se&nbsp;lebka usmívá. Lebky a&nbsp;kostry se&nbsp;bojím ze&nbsp;všeho nejvíc. Taky se&nbsp;dost bojím čertů a&nbsp;taky psů, protože mě&nbsp;jednou jeden kousnul do&nbsp;nohy, ale to&nbsp;bylo v&nbsp;Zákopech u&nbsp;dědy a&nbsp;u&nbsp;babičky. Ale nemilá věc se&nbsp;mi&nbsp;líbí, to&nbsp;se&nbsp;prostě tak řiká.</span></p>
        <p class="chunk" data-nb-ref-number="5" data-nb-words="53" data-nb-chars="296"><span class="idea" data-nb-ref-number="4" id="idea4" data-nb-words="53" data-nb-chars="296">Včera, když jsme přišli do&nbsp;školy, tak nám pani učitelka Koláčková řekla, vlastně ne&nbsp;když jsme přišli do&nbsp;školy, ale když škola skončila, tak nám řekla, ať&nbsp;zůstaneme ještě chvíli potichu sedět, že&nbsp;nám musí něco říct. A&nbsp;byla taková vážná, že&nbsp;jsem si&nbsp;hned myslela, že&nbsp;to&nbsp;právě bude nějaká nemilá věc.</span></p>
        <p class="chunk" data-nb-ref-number="6" data-nb-words="51" data-nb-chars="272"><span class="idea" data-nb-ref-number="5" id="idea5" data-nb-words="51" data-nb-chars="272">Jako když nedávno nám taky řekla, že&nbsp;nám něco řekne, a&nbsp;zavolala k&nbsp;tabuli Hrůzu a&nbsp;dala mu&nbsp;nanuka a&nbsp;Hrůza tak divně koukal, ale on&nbsp;tak kouká vždycky, dost divně. A&nbsp;řekla: „Děti, váš spolužák Láďa Hrůza od&nbsp;nás odchází a&nbsp;jde do&nbsp;pomocné školy, tak mu&nbsp;všichni hezky zatleskáme."</span></p>
        <p class="chunk" data-nb-ref-number="7" data-nb-words="41" data-nb-chars="219"><span class="idea" data-nb-ref-number="6" id="idea6" data-nb-words="41" data-nb-chars="219">A&nbsp;včera zase nám řekla: „Děti, stalo se&nbsp;něco moc smutného, vaše spolužačka Olinka Hlubinová umřela, protože byla moc nemocná od&nbsp;srdce." A&nbsp;tak jsme se&nbsp;všichni lekli a&nbsp;pak jsme šli domů. A&nbsp;já&nbsp;teď na&nbsp;to&nbsp;pořád musím myslet.</span></p>
        <p class="chunk" data-nb-ref-number="8" data-nb-words="61" data-nb-chars="339"><span class="idea" data-nb-ref-number="7" id="idea7" data-nb-words="61" data-nb-chars="339">Ta&nbsp;Olinka sice neni z&nbsp;druhé B&nbsp;jako já, je&nbsp;z&nbsp;áčka, ale stejně. Má&nbsp;takový krátký černý vlasy a&nbsp;hrozně hezky kreslí. Já&nbsp;ji&nbsp;ani moc neznám, ale pani učitelka nám hodněkrát ukazovala výkresy, co&nbsp;Olinka kreslila, protože jsou hezký. Teďka umřela, tak už&nbsp;ji&nbsp;asi neuvidím, ale ty&nbsp;výkresy může pani učitelka klidně ukazovat pořád. To&nbsp;je&nbsp;dost divný.</span></p>
        <p class="chunk" data-nb-ref-number="9" data-nb-words="87" data-nb-chars="427"><span class="idea" data-nb-ref-number="8" id="idea8" data-nb-words="87" data-nb-chars="427">Doma jsem to&nbsp;hned vyprávěla a&nbsp;ptala jsem se, jak to, že&nbsp;umřela, když to&nbsp;je&nbsp;malá holčička, protože já&nbsp;už&nbsp;vím, že&nbsp;někdo umře a&nbsp;pak už&nbsp;nikdy nepřijde domů ani nikam, ale hlavně, když je&nbsp;starej. A&nbsp;taky jsem se&nbsp;ptala, co&nbsp;to&nbsp;je&nbsp;od&nbsp;srdce, a&nbsp;prej je&nbsp;to&nbsp;tak, že&nbsp;srdce je&nbsp;nejhorší nemoc. Jak má&nbsp;někdo srdce, tak skoro určitě umře. Máma mi&nbsp;pak dala dvě sušenky, asi proto, že&nbsp;jsem byla smutná jako pes. Tak mám radost a&nbsp;pořád jsem smutná.</span></p>
        <p class="chunk" data-nb-ref-number="10" data-nb-words="193" data-nb-chars="1031"><span class="idea" data-nb-ref-number="9" id="idea9" data-nb-words="193" data-nb-chars="1031">Před prázdninama se&nbsp;mi&nbsp;to&nbsp;taky stalo. Měla jsem radost, protože jsem dostala na&nbsp;vysvědčení jedničky a&nbsp;šli jsme na&nbsp;dorty, já&nbsp;jinak na&nbsp;dorty nesmím, protože jsem tlustá, tak jsem měla radost a&nbsp;taky, že&nbsp;byly prázdniny, ale byla jsem smutná, protože nám řekli, že&nbsp;umřela naše pani družinářka Olga Jeřábková. Ale ta&nbsp;se&nbsp;umřela sama. To&nbsp;nám neřekli, to&nbsp;mi&nbsp;řekli doma, že&nbsp;se&nbsp;otrávila. Ona totiž se&nbsp;otrávila plynem a&nbsp;vybuchla a&nbsp;vybuchnul i&nbsp;ten dům, kde bydlela, a&nbsp;tak ještě umřeli nějaký cizí lidi. A&nbsp;já&nbsp;nevím proč, protože byla hodná a&nbsp;veselá a&nbsp;já&nbsp;jsem ji&nbsp;měla ráda, protože mě&nbsp;schovala, když jsem kousla Zdenku do&nbsp;ruky, protože jsem s&nbsp;ní&nbsp;nechtěla dělat dvojici na&nbsp;oběd, a&nbsp;ona chtěla a&nbsp;nedala si&nbsp;to&nbsp;vysvětlit, že&nbsp;já&nbsp;nechci. A&nbsp;pak jsem se&nbsp;bála, co&nbsp;mi&nbsp;udělá její maminka, pani Klímová, až&nbsp;si&nbsp;pro ni&nbsp;přijde do&nbsp;družiny a&nbsp;uvidí tu&nbsp;zakousnutou ruku. Pani Klímová je&nbsp;taky učitelka u&nbsp;nás ve&nbsp;škole, ale učí velké děti ruštinu. A&nbsp;Zdena brečela a&nbsp;já&nbsp;jsem seděla ve&nbsp;družině radši pod stolem a&nbsp;taky jsem brečela, než mě&nbsp;pani družinářka schovala k&nbsp;sobě.</span></p>
        <p class="chunk" data-nb-ref-number="11" data-nb-words="123" data-nb-chars="717"><span class="idea" data-nb-ref-number="10" id="idea10" data-nb-words="123" data-nb-chars="717">Jenže Kačenka, tak já&nbsp;říkám totiž mojí mámě, jenže Kačenka taky nevěděla, proč si&nbsp;to&nbsp;ta&nbsp;pani druži-nářka udělala. Tátovi potom v&nbsp;kuchyni říkala, že&nbsp;ji&nbsp;uštvaly ty&nbsp;svině. To&nbsp;asi myslela Rusové nebo možná komunisti, protože Rusové a&nbsp;komunisti jsou svině, ale nesmí se&nbsp;to&nbsp;říkat. Ale Kačenka s&nbsp;Andreou Kroupovou to&nbsp;stejně pořád říkaj, zpívají protirusáckou písničku Už&nbsp;troubějí, už&nbsp;troubějí, na&nbsp;horách je&nbsp;Lenin a&nbsp;Kačenka mi&nbsp;nechce dovolit chodit do&nbsp;jiskřiček, protože jiskřičky a&nbsp;pionýři jsou prej malý komunisti. Tak já&nbsp;nevím, z&nbsp;naší třídy tam chodí celá třída a&nbsp;já&nbsp;bych tam taky chtěla chodit. Já&nbsp;už&nbsp;chodím na&nbsp;němčinu, na&nbsp;kreslení a&nbsp;do&nbsp;baletu, protože jsem tlustá, tak musím cvičit. Ale do&nbsp;jisker bych taky ještě chtěla.</span></p>
        <p class="chunk" data-nb-ref-number="12" data-nb-words="38" data-nb-chars="187"><span class="idea" data-nb-ref-number="11" id="idea11" data-nb-words="38" data-nb-chars="187">Na&nbsp;němčinu nikdo nechodí, jenom já&nbsp;sama, k&nbsp;pani učitelce Freimanové, co&nbsp;mě&nbsp;učila loni v&nbsp;první třídě a&nbsp;pak šla do&nbsp;penze nebo kam. Přestala nás učit ve&nbsp;škole a&nbsp;učí teď u&nbsp;sebe doma jenom mě.</span></p>
        <p class="chunk" data-nb-ref-number="13" data-nb-words="73" data-nb-chars="383"><span class="idea" data-nb-ref-number="12" id="idea12" data-nb-words="73" data-nb-chars="383">Do&nbsp;baletu chodí hodně dětí, hlavně holčiček, ale ty&nbsp;jsou všechny moc hezký a&nbsp;nikdo tam není tlustý, jenom já, a&nbsp;tak se&nbsp;mi&nbsp;smějou, když cvičím a&nbsp;pořád. Já&nbsp;tam mám taky kamarádku, ale to&nbsp;je&nbsp;ta&nbsp;pani, co&nbsp;nás učí tancovat, protože to&nbsp;je&nbsp;Kačenky známá z&nbsp;divadla. Říká tam do&nbsp;rádia, kdo má&nbsp;jít na&nbsp;jeviště, to&nbsp;se&nbsp;jmenuje inspicientka. Před tím byla opravdická baletka, ale už&nbsp;je&nbsp;taky tlustá.</span></p>
        <p class="chunk" data-nb-ref-number="14" data-nb-words="170" data-nb-chars="916"><span class="idea" data-nb-ref-number="13" id="idea13" data-nb-words="170" data-nb-chars="916">Nejlepší ze&nbsp;všeho je&nbsp;výtvarnej kroužek u&nbsp;pana Pecky v&nbsp;kulturáku, tam se&nbsp;mám dobře. Tam kreslím a&nbsp;maluju a&nbsp;hlavně modeluju. Pak se&nbsp;to&nbsp;vypálí v&nbsp;peci a&nbsp;je&nbsp;socha. Taky tam chodily jiný děti, jenže panu Peckovi se&nbsp;líbilo, co&nbsp;maluju a&nbsp;co&nbsp;mluvím, a&nbsp;přemluvil Kačenku, aby mi&nbsp;dovolila chodit večer, když choděj dospělý lidi. Tak teď dělám sochy se&nbsp;starejma malíře-ma místo s&nbsp;dětma a&nbsp;s&nbsp;Nečkou Pacákem, to&nbsp;je&nbsp;taky malej kluk, co&nbsp;ho&nbsp;pan Pecka chtěl mezi sebe. Pan Pecka má&nbsp;gramofón, a&nbsp;když se&nbsp;maluje, tak pouští Mozarta, to&nbsp;prej je&nbsp;nejlepší skladatel hudby ze&nbsp;všech, co&nbsp;jsou na&nbsp;celým světě, něco jako Bedřich Smetana, ale ještě mnohem lepší. A&nbsp;je&nbsp;to&nbsp;vopravdu moc hezký. I&nbsp;když Andrea Kroupová, co&nbsp;je&nbsp;taky herečka z&nbsp;divadla od&nbsp;Kačenky a&nbsp;je&nbsp;Kačenky kamarádka, říkala, že&nbsp;to&nbsp;není pravda, že&nbsp;úplně nejlepší je&nbsp;nějakej jinej od&nbsp;B. Myslím, že&nbsp;Bachoven. Taky si&nbsp;tam povídaj zajímavý věci a&nbsp;já&nbsp;myslím, že&nbsp;já&nbsp;budu sochař, až&nbsp;budu velká.</span></p>
        <p class="chunk" data-nb-ref-number="15" data-nb-words="58" data-nb-chars="281"><span class="idea" data-nb-ref-number="14" id="idea14" data-nb-words="58" data-nb-chars="281">Včera pan Pecka říkal, že&nbsp;slyšel, že&nbsp;se&nbsp;teď budou nosit kalhoty jako zvon, nahoře úzký a&nbsp;tenký a&nbsp;dole široký a&nbsp;hodně barevný. Taky říkal, že&nbsp;on&nbsp;ze&nbsp;sebe kašpara dělat nebude a&nbsp;ty&nbsp;kalhoty, že&nbsp;bude nosit jen přes mrtvolu. A&nbsp;mně se&nbsp;to&nbsp;taky nelíbí a&nbsp;pan Pecka je&nbsp;z&nbsp;Prahy a&nbsp;je&nbsp;to&nbsp;sochař.</span></p>
        <p class="chunk" data-nb-ref-number="16" data-nb-words="37" data-nb-chars="213"><span class="idea" data-nb-ref-number="15" id="idea15" data-nb-words="37" data-nb-chars="213">Andrea Kroupová už&nbsp;takový kalhoty nosí a&nbsp;je&nbsp;velice krásná, ale Kačenka je&nbsp;stejně mnohem hezčí. Andrea mi&nbsp;říkala, že&nbsp;ženská nikdy nemůže bejt sochař, ale pan Pecka říká, že&nbsp;chytrá ženská může bejt všechno, co&nbsp;chce.</span></p>
        <p class="chunk" data-nb-ref-number="17" data-nb-words="90" data-nb-chars="472"><span class="idea" data-nb-ref-number="16" id="idea16" data-nb-words="90" data-nb-chars="472">Já&nbsp;myslím, že&nbsp;pani učitelka Freimanová, co&nbsp;mě&nbsp;učila v&nbsp;první třídě a&nbsp;co&nbsp;mě&nbsp;teď učí německy, ta&nbsp;že&nbsp;je&nbsp;moc chytrá. Hlavně proto, že&nbsp;umí německy a&nbsp;taky proto, že&nbsp;umí povídat věci, který mi&nbsp;pomůžou, když mám nějaký potíže v&nbsp;hlavě, jako včera s&nbsp;tou Olinkou. V&nbsp;první třídě mě&nbsp;Kačenka chtěla přihlásit do&nbsp;kostela na&nbsp;náboženství, ale pani učitelka Freimanová jí&nbsp;to&nbsp;rozmluvila, že&nbsp;prej budu mít i&nbsp;tak dost potíží. To&nbsp;právě myslela ty&nbsp;moje potíže v&nbsp;hlavě a&nbsp;ty&nbsp;já&nbsp;teda asi určitě mám.</span></p>
        <p class="chunk" data-nb-ref-number="18" data-nb-words="145" data-nb-chars="795"><span class="idea" data-nb-ref-number="17" id="idea17" data-nb-words="145" data-nb-chars="795">Když jsem šla včera domů z&nbsp;němčiny, tak už&nbsp;byla tma a&nbsp;bylo moc krásný počasí, protože strašně padal sníh a&nbsp;foukal vítr a&nbsp;svítily všechny výlohy a&nbsp;byly v&nbsp;nich vánoční ozdoby. Tak jsem šla hodně pomalu, abych si&nbsp;to&nbsp;pěkně užila, a&nbsp;trochu jsem jedla sníh, to&nbsp;můžu, ten není žádnej sladkej, a&nbsp;dělala jsem stopy. A&nbsp;pak jsem se&nbsp;na&nbsp;chvíli zastavila u&nbsp;papírnictví, protože to&nbsp;já&nbsp;mám nejradši, a&nbsp;dívala jsem se&nbsp;na&nbsp;ty&nbsp;krásný voňavý pastelky a&nbsp;čtvrtky a&nbsp;všecky různý barvičky a&nbsp;milovaný věci. Na&nbsp;tý&nbsp;výkladní skříni byla dole jinovatka s&nbsp;kytičkama a&nbsp;hvězdičkama, tak jsem si&nbsp;sundala rukavice a&nbsp;napsala jsem prstem na&nbsp;sklo: Ježíšku, prosím tě, přines mi&nbsp;fixy, co&nbsp;jich je&nbsp;tam hodně, i&nbsp;růžová a&nbsp;oranžová a&nbsp;modelínu, kdyby to&nbsp;šlo. Já&nbsp;budu moc hodná. Děkuji ti, Helena Součková, Antonína Zápotockého 429, Ničín V.</span></p>
        <p class="chunk" data-nb-ref-number="19" data-nb-words="57" data-nb-chars="303"><span class="idea" data-nb-ref-number="18" id="idea18" data-nb-words="57" data-nb-chars="303">A&nbsp;potom jsem se&nbsp;chtěla ještě chvíli dívat a&nbsp;čmuchat sníh, ale najednou jsem viděla, že&nbsp;za&nbsp;výlohou stojí Olinka Hlubinová a&nbsp;hrozně se&nbsp;na&nbsp;mě&nbsp;mračí. Měla dlouhý bílý šatičky a&nbsp;bílej obličej a&nbsp;držela v&nbsp;ruce čtvrtku, na&nbsp;který nebyl žádnej obrázek a&nbsp;byla taky jenom bílá. A&nbsp;já&nbsp;jsem chtěla utéct, ale nešlo to.</span></p>
        <p class="chunk" data-nb-ref-number="20" data-nb-words="112" data-nb-chars="627"><span class="idea" data-nb-ref-number="19" id="idea19" data-nb-words="112" data-nb-chars="627">Olinka řekla: „Vrať mi&nbsp;moje vodovky, nebo tě&nbsp;budu strašit, dokud taky nebudeš mrtvola." A&nbsp;já&nbsp;jsem řekla: „Olinko, prosím tě, nezlob se. Já&nbsp;jsem ti&nbsp;žádný vo-dovky nevzala. Vždyť já&nbsp;vůbec nejsem z&nbsp;vaší třídy. Já&nbsp;mám jenom ty&nbsp;starý, co&nbsp;mi&nbsp;dala Kačenka do&nbsp;první třídy." „Někdo mi&nbsp;ukrad vodovky a&nbsp;já&nbsp;teď nemůžu malovat," řekla Olinka a&nbsp;byla dost naštvaná. „Tak já&nbsp;ti&nbsp;dám svoje, jestli chceš," řekla jsem a&nbsp;sundala jsem si&nbsp;aktovku a&nbsp;dala jsem je&nbsp;Olince. „Tak dobře, a&nbsp;přísahej, že&nbsp;nikdy nebudeš kreslit tak hezky jako já," chtěla Olinka. „Přísahám!" Přísahala jsem a&nbsp;honem jsem utíkala domů, protože už&nbsp;to&nbsp;šlo. A&nbsp;dvakrát jsem upadla.</span></p>
        <p class="chunk" data-nb-ref-number="21" data-nb-words="53" data-nb-chars="305"><span class="idea" data-nb-ref-number="20" id="idea20" data-nb-words="53" data-nb-chars="305">„Helčo, ty&nbsp;zase vypadáš jako polskej žid," zlobila se&nbsp;na&nbsp;mě&nbsp;Kačenka cizíma slovama. „Kabát máš pře-pnutej, šálu couráš po&nbsp;zemi, čepici máš v&nbsp;kapse, celá jsi ňáká zmáčená. Taková chytrá holčička a&nbsp;chodíš jak z&nbsp;pomocný školy." Ale to&nbsp;nic nebylo. Když potom přišla ta&nbsp;pani a&nbsp;přinesla moje přezůvky v&nbsp;pytlíku,</span></p>
        <p class="chunk" data-nb-ref-number="22" data-nb-words="25" data-nb-chars="139"><span class="idea" data-nb-ref-number="21" id="idea21" data-nb-words="25" data-nb-chars="139">rukavice a&nbsp;vodovky, co&nbsp;jsem dala Olince, bylo to&nbsp;mnohem horší. Prej se&nbsp;budu muset nad sebou zamyslet, ale vždyť já&nbsp;už&nbsp;jsem hrozně zamyšlená</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./10073_split_004.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>