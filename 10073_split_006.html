<!DOCTYPE html>
<html>
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jak mě málem sežrali vlci">
    <meta name="apple-mobile-web-app-capable" content="yes">
    <title>Jak mě málem sežrali vlci • Hrdý Budžes</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./10073_split_005.html">
    <link rel="next" href="./10073_split_007.html">
    <meta name="nb-order" content="7">
    <link rel="self" href="10073_split_006.html">
    <meta name="nb-identifier" content="douskova-hrdy-budzes-357c05c">
    <meta name="nb-role" content="chapter">
  </head>
  <body data-nb-words="1754" data-nb-chars="9524" class="nb-role-chapter nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./10073_split_005.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="25"><span class="idea" data-nb-ref-number="1" id="idea1" data-nb-words="5" data-nb-chars="25">Jak mě málem sežrali vlci</span></h1>
        <p class="chunk" data-nb-ref-number="2" data-nb-words="0" data-nb-chars="0"></p>
        <p class="chunk" data-nb-ref-number="3" data-nb-words="90" data-nb-chars="486"><span class="idea" data-nb-ref-number="2" id="idea2" data-nb-words="90" data-nb-chars="486">Včera večer mě&nbsp;rozmrzeli na&nbsp;kroužku. Vlastně jenom slečna Monika, ale stejně to&nbsp;bylo celý zkažený. Jeden malíř, pan inženýr Raroch, se&nbsp;zase ženil a&nbsp;přines na&nbsp;sochání všelijaký koláčky a&nbsp;všem je&nbsp;rozdával a&nbsp;každej si&nbsp;vopravdu musel vzít. A&nbsp;všichni kromě nás s&nbsp;Nečkou si&nbsp;s&nbsp;nim připili, aby se&nbsp;mu&nbsp;ta&nbsp;svatba pěkně povedla, a&nbsp;ne&nbsp;jako vloni, aby už&nbsp;se&nbsp;nemusel pořád a&nbsp;pořád ženit. No, a&nbsp;ta&nbsp;Monika řekla: „To až&nbsp;bude mít svatbu tady Helenka, tak nám nic nepřinese, protože si&nbsp;všechno sní sama."</span></p>
        <p class="chunk" data-nb-ref-number="4" data-nb-words="108" data-nb-chars="587"><span class="idea" data-nb-ref-number="3" id="idea3" data-nb-words="108" data-nb-chars="587">Zajímalo by&nbsp;mě, co&nbsp;by&nbsp;jí&nbsp;asi na&nbsp;to&nbsp;řek Budžes. Já&nbsp;jsem si&nbsp;hned zase připadala jako ten papoušek, co&nbsp;jsem ho&nbsp;nedávno viděla v&nbsp;jednom přírodopisným filmu. To&nbsp;byl totiž takovej papoušek, co&nbsp;už&nbsp;málem chcíp a&nbsp;co&nbsp;neni jako ostatní papoušci barevnej a&nbsp;šiša-tej, ale je&nbsp;jenom hnědej a&nbsp;kulatej a&nbsp;ještě ke&nbsp;všemu neumí pořádně lítat. Jenom utíká po&nbsp;zemi, takže to&nbsp;má&nbsp;hrozně špatný. Bydlí na&nbsp;jednom ostrově v&nbsp;Austrálii a&nbsp;už&nbsp;je&nbsp;ho&nbsp;děsně málo. Teď prej je&nbsp;trochu zachráně-nej, ale neví se, jestli přece jenom nechcípne kvůli lidem, jako už&nbsp;se&nbsp;to&nbsp;stalo různejm jinejm zvířatům. Byl to&nbsp;moc smutnej film.</span></p>
        <p class="chunk" data-nb-ref-number="5" data-nb-words="32" data-nb-chars="182"><span class="idea" data-nb-ref-number="4" id="idea4" data-nb-words="32" data-nb-chars="182">Takový věci mi&nbsp;ve&nbsp;škole říkaj pořád, ale na&nbsp;sochání se&nbsp;mi&nbsp;to&nbsp;ještě nestalo. Naštěstí se&nbsp;vůbec nikdo nesmál, protože dospělý lidi nejsou tak zlomyslný jako děti a&nbsp;vůbec jsou hodnější.</span></p>
        <p class="chunk" data-nb-ref-number="6" data-nb-words="68" data-nb-chars="362"><span class="idea" data-nb-ref-number="5" id="idea5" data-nb-words="68" data-nb-chars="362">Proč to&nbsp;ta&nbsp;Monika řekla, to&nbsp;já&nbsp;nevím. Nejsem přece žádná lakomá a&nbsp;nic jsem jí&nbsp;nikdy neudělala. Pořád mě&nbsp;to&nbsp;mrzí, protože ona je&nbsp;taková krásná, skoro jako Miluška Voborníková, a&nbsp;umí dělat sochy. Já&nbsp;jsem si&nbsp;vždycky myslela, že&nbsp;bych mohla bejt jako Monika, ale doopravdy, protože ona je&nbsp;sochař a&nbsp;malíř, ale přes den je&nbsp;zubař a&nbsp;já&nbsp;bych chtěla bejt sochař i&nbsp;přes den.</span></p>
        <p class="chunk" data-nb-ref-number="7" data-nb-words="61" data-nb-chars="345"><span class="idea" data-nb-ref-number="6" id="idea6" data-nb-words="61" data-nb-chars="345">Když jsem šla domů, už&nbsp;byla tma a&nbsp;zase padal sníh. Chvíli jsem zůstala stát před kulturákem a&nbsp;dívala jsem se&nbsp;dolů na&nbsp;Ničín — na&nbsp;světýlka. Okna byly žlutý a&nbsp;oranžový a&nbsp;na&nbsp;nejvyšších domech svítily červený komunistický hvězdy. Svatej Vrch byl celej černej a&nbsp;zdálky vypadal strašidelně. Ale u&nbsp;kulturáku bylo spousta světla a&nbsp;lidi chodili sem a&nbsp;tam.</span></p>
        <p class="chunk" data-nb-ref-number="8" data-nb-words="63" data-nb-chars="354"><span class="idea" data-nb-ref-number="7" id="idea7" data-nb-words="63" data-nb-chars="354">Chodili do&nbsp;kina a&nbsp;do&nbsp;divadla, na&nbsp;kroužky a&nbsp;do&nbsp;restaurace a&nbsp;taky do&nbsp;hotelu, co&nbsp;si&nbsp;tam s&nbsp;holkama chodíme do&nbsp;recepce pro krabičky od&nbsp;americkejch cigaret, co&nbsp;teď sbíráme. Kulturák je&nbsp;dlouhej a&nbsp;velikej a&nbsp;tohle všechno se&nbsp;tam vejde. Ale hezkej moc neni. Vypadá trochu jako krematórium v&nbsp;Praze, kde jsme jednou byli na&nbsp;pohřbu strejdovi, když ho&nbsp;přejela tramvaj.</span></p>
        <p class="chunk" data-nb-ref-number="9" data-nb-words="63" data-nb-chars="351"><span class="idea" data-nb-ref-number="8" id="idea8" data-nb-words="63" data-nb-chars="351">Ze&nbsp;všech lidí, co&nbsp;chodili kolem, se&nbsp;mi&nbsp;nejvíc líbily slečny z&nbsp;tanečních. Všechny měly kabelky a&nbsp;rukavičky, na&nbsp;schodišti si&nbsp;otřepávaly sníh z&nbsp;vlasů a&nbsp;hned za&nbsp;dveřma si&nbsp;sundávaly kabáty a&nbsp;přezouvaly se&nbsp;do&nbsp;střevíčků. Ty&nbsp;dveře byly celý skleněný, tak jsem zvenku viděla, jak se&nbsp;češou a&nbsp;jak se&nbsp;na&nbsp;sebe smějou do&nbsp;zrcadla a&nbsp;jak vypadají úplně jako princezny.</span></p>
        <p class="chunk" data-nb-ref-number="10" data-nb-words="28" data-nb-chars="151"><span class="idea" data-nb-ref-number="9" id="idea9" data-nb-words="28" data-nb-chars="151">Třeba jako Šípková Růženka, kterou jsme nacvičili v&nbsp;baletu a&nbsp;pak jsme ji&nbsp;jednou hráli v&nbsp;divadle a&nbsp;co&nbsp;já&nbsp;v&nbsp;ní&nbsp;taky účinkuju a&nbsp;tancuju třetího zbrojnoše.</span></p>
        <p class="chunk" data-nb-ref-number="11" data-nb-words="68" data-nb-chars="355"><span class="idea" data-nb-ref-number="10" id="idea10" data-nb-words="68" data-nb-chars="355">Jak jsem se&nbsp;dívala na&nbsp;ty&nbsp;slečny, najednou vyšel pan inženýr Raroch, hned si&nbsp;mě&nbsp;všimnul a&nbsp;divil se, že&nbsp;jsem ještě tady, a&nbsp;já&nbsp;jsem se&nbsp;zase divila, že&nbsp;už&nbsp;jde domů. Ale on&nbsp;říkal, že&nbsp;teď už&nbsp;přece nemůže nikde dlouho courat, když je&nbsp;ženatej, a&nbsp;musí za&nbsp;tou svou nevěstou, ale že&nbsp;mě&nbsp;ještě napřed doprovodí domů, protože stejně chtěl dát Kačence a&nbsp;Pepovi výslužku.</span></p>
        <p class="chunk" data-nb-ref-number="12" data-nb-words="52" data-nb-chars="260"><span class="idea" data-nb-ref-number="11" id="idea11" data-nb-words="52" data-nb-chars="260">Tak jsme šli spolu a&nbsp;povídali jsme si&nbsp;o&nbsp;malování a&nbsp;taky o&nbsp;divadle a&nbsp;pan Raroch pořád upíjel víno z&nbsp;flašky, co&nbsp;si&nbsp;nes v&nbsp;ruce, a&nbsp;na&nbsp;zádech měl baťoh s&nbsp;těma koláčkama a&nbsp;asi taky s&nbsp;dalšíma flaškama, protože to&nbsp;cinkalo. Z&nbsp;baťohu mu&nbsp;koukal lampión pověšenej na&nbsp;tyči.</span></p>
        <p class="chunk" data-nb-ref-number="13" data-nb-words="19" data-nb-chars="119"><span class="idea" data-nb-ref-number="12" id="idea12" data-nb-words="19" data-nb-chars="119">„Tak nevim, jestli ještě budu chodit na&nbsp;kroužek, když mám teďka takovou vostudu, pane Raroch," řekla jsem podle pravdy.</span></p>
        <p class="chunk" data-nb-ref-number="14" data-nb-words="10" data-nb-chars="54"><span class="idea" data-nb-ref-number="13" id="idea13" data-nb-words="10" data-nb-chars="54">„Jakou vostudu?" divil se&nbsp;pan Raroch. „Dyť ti&nbsp;to&nbsp;jde."</span></p>
        <p class="chunk" data-nb-ref-number="15" data-nb-words="11" data-nb-chars="52"><span class="idea" data-nb-ref-number="14" id="idea14" data-nb-words="11" data-nb-chars="52">„No jo, ale to&nbsp;s&nbsp;tou Monikou, jak já&nbsp;teďka vypadám."</span></p>
        <p class="chunk" data-nb-ref-number="16" data-nb-words="26" data-nb-chars="142"><span class="idea" data-nb-ref-number="15" id="idea15" data-nb-words="26" data-nb-chars="142">„Na Moniku se&nbsp;vykašli. Já&nbsp;ti&nbsp;něco řeknu, naštvala se, protože jsem si&nbsp;nevzal ji. Tak je&nbsp;teď protivná. A&nbsp;taky byla namazaná. Ze&nbsp;žalu, rozumíš?"</span></p>
        <p class="chunk" data-nb-ref-number="17" data-nb-words="9" data-nb-chars="40"><span class="idea" data-nb-ref-number="16" id="idea16" data-nb-words="9" data-nb-chars="40">„Ale jo, a&nbsp;proč jste si&nbsp;ji&nbsp;teda nevzal?"</span></p>
        <p class="chunk" data-nb-ref-number="18" data-nb-words="5" data-nb-chars="29"><span class="idea" data-nb-ref-number="17" id="idea17" data-nb-words="5" data-nb-chars="29">„Neni ani chytrá, ani hodná."</span></p>
        <p class="chunk" data-nb-ref-number="19" data-nb-words="4" data-nb-chars="20"><span class="idea" data-nb-ref-number="18" id="idea18" data-nb-words="4" data-nb-chars="20">„Ale je&nbsp;moc krásná."</span></p>
        <p class="chunk" data-nb-ref-number="20" data-nb-words="15" data-nb-chars="82"><span class="idea" data-nb-ref-number="19" id="idea19" data-nb-words="15" data-nb-chars="82">„To jo, to&nbsp;máš teda pravdu," vzdychnul pan inženýr Raroch a&nbsp;zase se&nbsp;pořádně napil.</span></p>
        <p class="chunk" data-nb-ref-number="21" data-nb-words="14" data-nb-chars="77"><span class="idea" data-nb-ref-number="20" id="idea20" data-nb-words="14" data-nb-chars="77">„Proto si&nbsp;ji&nbsp;ale sakra přece nebudu brát, stejně mi&nbsp;dá, kdykoli si&nbsp;vzpomenu."</span></p>
        <p class="chunk" data-nb-ref-number="22" data-nb-words="18" data-nb-chars="93"><span class="idea" data-nb-ref-number="21" id="idea21" data-nb-words="18" data-nb-chars="93">„A co?" zeptala jsem se, ale pan Raroch myslel na&nbsp;svoje věci. „Co vám dá?" chtěla jsem vědět.</span></p>
        <p class="chunk" data-nb-ref-number="23" data-nb-words="15" data-nb-chars="75"><span class="idea" data-nb-ref-number="22" id="idea22" data-nb-words="15" data-nb-chars="75">„Cože? Jo&nbsp;tak… No, co&nbsp;mi&nbsp;dá…, co&nbsp;mi&nbsp;dá…, všechno…, všechno, co&nbsp;budu chtít."</span></p>
        <p class="chunk" data-nb-ref-number="24" data-nb-words="7" data-nb-chars="36"><span class="idea" data-nb-ref-number="23" id="idea23" data-nb-words="7" data-nb-chars="36">„Tak je&nbsp;teda přece jenom hodná, ne?"</span></p>
        <p class="chunk" data-nb-ref-number="25" data-nb-words="18" data-nb-chars="91"><span class="idea" data-nb-ref-number="24" id="idea24" data-nb-words="18" data-nb-chars="91">„No jó, vlastně jó, vlastně je&nbsp;hodná až&nbsp;moc. Na&nbsp;můj vkus je&nbsp;vlastně až&nbsp;moc hodná. Rozumíš?"</span></p>
        <p class="chunk" data-nb-ref-number="26" data-nb-words="54" data-nb-chars="302"><span class="idea" data-nb-ref-number="25" id="idea25" data-nb-words="54" data-nb-chars="302">Moc jsem panu Rarochovi nerozuměla, ale stejně už&nbsp;jsme byli doma. Pepa s&nbsp;Kačenkou byli překvapený, že&nbsp;k&nbsp;nám pan inženýr přišel, protože to&nbsp;neni jejich kamarád, jenom trochu známej. Ale neposlali ho&nbsp;pryč, poslali mě&nbsp;spát a&nbsp;ve&nbsp;svým pokoji si&nbsp;s&nbsp;ním povídali a&nbsp;povídali, až&nbsp;jsem usnula a&nbsp;dál nic neslyšela.</span></p>
        <p class="chunk" data-nb-ref-number="27" data-nb-words="80" data-nb-chars="416"><span class="idea" data-nb-ref-number="26" id="idea26" data-nb-words="80" data-nb-chars="416">Ale než jsem usnula, tak jsem toho slyšela hodně. Třeba, že&nbsp;pan Raroch chtěl bejt malířem, ale ne&nbsp;jak je, opravdickým, jenže to&nbsp;nějak nešlo, a&nbsp;tak je&nbsp;smutnej, že&nbsp;místo toho musí bejt tim inženýrem v&nbsp;dolech. Kačenka mu&nbsp;říkala, že&nbsp;je&nbsp;ještě mladej, když je&nbsp;mu&nbsp;třicet dva let, a&nbsp;že&nbsp;může bejt, čim chce, i&nbsp;malířem. Ale on&nbsp;říkal, že&nbsp;teď už&nbsp;je&nbsp;pozdě a&nbsp;že&nbsp;bude akorát zanedlouho otcem a&nbsp;že&nbsp;je&nbsp;vůbec hrozně nešťastnej člověk.</span></p>
        <p class="chunk" data-nb-ref-number="28" data-nb-words="33" data-nb-chars="194"><span class="idea" data-nb-ref-number="27" id="idea27" data-nb-words="33" data-nb-chars="194">A&nbsp;pak jsem ještě slyšela, že&nbsp;prej si&nbsp;má&nbsp;dát Kačenka pozor na&nbsp;Andreu Kroupovou, protože se&nbsp;prej podezřele motá kolem ňákýho pana soudruha Pelce, kte-rej teď má&nbsp;bejt největším komunistou v&nbsp;Ničíně.</span></p>
        <p class="chunk" data-nb-ref-number="29" data-nb-words="27" data-nb-chars="146"><span class="idea" data-nb-ref-number="28" id="idea28" data-nb-words="27" data-nb-chars="146">Ráno jsem se&nbsp;Kačenky ptala, jestli si&nbsp;teda na&nbsp;tu&nbsp;Andreu dáme pozor, a&nbsp;taky, kdy odešel pan inženýr Raroch za&nbsp;svojí nevěstou, ale Kačenka řekla, že</span></p>
        <p class="chunk" data-nb-ref-number="30" data-nb-words="34" data-nb-chars="177"><span class="idea" data-nb-ref-number="29" id="idea29" data-nb-words="34" data-nb-chars="177">Andrea je&nbsp;naše kamarádka, neni to&nbsp;žádná komunistka a&nbsp;že&nbsp;je&nbsp;přece vdaná s&nbsp;Robertem Čuškem. A&nbsp;hlavně, že&nbsp;se&nbsp;nemá poslouchat, co&nbsp;si&nbsp;jiný lidi řikaj. A&nbsp;že&nbsp;prej si&nbsp;nemám dělat hlavu.</span></p>
        <p class="chunk" data-nb-ref-number="31" data-nb-words="40" data-nb-chars="241"><span class="idea" data-nb-ref-number="30" id="idea30" data-nb-words="40" data-nb-chars="241">No&nbsp;tak dobře, jenže Kačenka je&nbsp;moc hodná, asi jako zákopeckej dědeček František, a&nbsp;myslí si, že&nbsp;každej je&nbsp;taky takovej. Klidně se&nbsp;může nechat zase vo-blafnout, jako třeba od&nbsp;Freisteina. Aspoň já&nbsp;si&nbsp;myslím, že&nbsp;Freistein ji&nbsp;vyloženě voblafnul.</span></p>
        <p class="chunk" data-nb-ref-number="32" data-nb-words="106" data-nb-chars="607"><span class="idea" data-nb-ref-number="31" id="idea31" data-nb-words="106" data-nb-chars="607">Pepa s&nbsp;Kačenkou měli tenhle čtvrtek premiéru, tak nás přijel hlídat zákopeckej dědeček a&nbsp;dokonce uvařil oběd. Děda umí vařit dvě jídla, škubánky na&nbsp;slano a&nbsp;škubánky s&nbsp;mákem. Potom jsme se&nbsp;šli spolu projít, ale jenom na&nbsp;chvilku. Odpoledne dávali v&nbsp;televizi hokej — naši proti Rusům — a&nbsp;na&nbsp;to&nbsp;se&nbsp;všichni chtěli dívat. Já&nbsp;taky, poněvadž mi&nbsp;Kačenka slíbila, že&nbsp;když vyhrajeme, dostanu čokoládu. Prohráli jsme 3:2, tak jsem dostala kvůli blbejm hokejistům pomeranč. Když jsem Kačenku poprosila, že&nbsp;to&nbsp;radši nechci nic, řekla — co&nbsp;by&nbsp;za&nbsp;to&nbsp;daly děti v&nbsp;Biafře — a&nbsp;musela jsem ho&nbsp;sníst, protože byla pěkně naštvaná.</span></p>
        <p class="chunk" data-nb-ref-number="33" data-nb-words="16" data-nb-chars="101"><span class="idea" data-nb-ref-number="32" id="idea32" data-nb-words="16" data-nb-chars="101">V&nbsp;noci jsem se&nbsp;najednou vzbudila. Slyšela jsem Kačenku křičet: „Ty kurvy! Ty&nbsp;mizerný špinavý kur-vy!"</span></p>
        <p class="chunk" data-nb-ref-number="34" data-nb-words="11" data-nb-chars="53"><span class="idea" data-nb-ref-number="33" id="idea33" data-nb-words="11" data-nb-chars="53">A&nbsp;Pepu, jak jí&nbsp;řiká: „No tak, Káčo, vždyť je&nbsp;půlnoc!"</span></p>
        <p class="chunk" data-nb-ref-number="35" data-nb-words="20" data-nb-chars="111"><span class="idea" data-nb-ref-number="34" id="idea34" data-nb-words="20" data-nb-chars="111">A&nbsp;pak ještě spoustu dalších hlasů všelijakejch lidí z&nbsp;divadla, co&nbsp;si&nbsp;je&nbsp;táta s&nbsp;mámou přivedli po&nbsp;premiéře domů.</span></p>
        <p class="chunk" data-nb-ref-number="36" data-nb-words="86" data-nb-chars="455"><span class="idea" data-nb-ref-number="35" id="idea35" data-nb-words="86" data-nb-chars="455">S&nbsp;kurvama já&nbsp;jsem taky měla potíže. To&nbsp;jsme si&nbsp;v&nbsp;Zákopech před bytovkama hráli v&nbsp;létě s&nbsp;dětma a&nbsp;kluci si&nbsp;pořád řikali — ty&nbsp;kurvo. Já&nbsp;jsem to&nbsp;slovo předtím ještě nikdy neslyšela, ale líbilo se&nbsp;mi, tak jsem, když mě&nbsp;babička zavolala z&nbsp;okna k&nbsp;večeři, odpověděla: „Až za&nbsp;chvíli, prosím tě, já&nbsp;ještě nemám hlad, ty&nbsp;kur-vo." Babička strašně rychle zabouchla okno a&nbsp;všechny pani, co&nbsp;seděly venku na&nbsp;lavičkách, a&nbsp;taky ty, co&nbsp;koukaly z&nbsp;oken, se&nbsp;otáčely a&nbsp;smály se.</span></p>
        <p class="chunk" data-nb-ref-number="37" data-nb-words="42" data-nb-chars="231"><span class="idea" data-nb-ref-number="36" id="idea36" data-nb-words="42" data-nb-chars="231">Doma pak byla veliká nepříjemnost a&nbsp;řekli mi, že&nbsp;kurva je&nbsp;sprostý, ale strašně sprostý slovo. Mnohem víc než třeba vůl a&nbsp;blbec. Je&nbsp;to&nbsp;nějaká hrozně zlá pani, ale stejně je&nbsp;to&nbsp;divný, protože mi&nbsp;nechtěli vysvětlit, jak přesně je&nbsp;zlá.</span></p>
        <p class="chunk" data-nb-ref-number="38" data-nb-words="37" data-nb-chars="197"><span class="idea" data-nb-ref-number="37" id="idea37" data-nb-words="37" data-nb-chars="197">No, to&nbsp;je&nbsp;jedno, stejně jsem byla ráda, že&nbsp;mě&nbsp;Kačenka tím křikem vzbudila, protože se&nbsp;mi&nbsp;zrovna zdál špatnej sen. Mně se&nbsp;zdaj špatný sny dost často, ale zase ne&nbsp;vždycky tak špatný, jako byl tenhle.</span></p>
        <p class="chunk" data-nb-ref-number="39" data-nb-words="104" data-nb-chars="575"><span class="idea" data-nb-ref-number="38" id="idea38" data-nb-words="104" data-nb-chars="575">Zdálo se&nbsp;mi, že&nbsp;si&nbsp;hraj u&nbsp;na&nbsp;pískovišti uprostřed dvora, mezi osmi bytovkama. Tak to&nbsp;tady, co&nbsp;bydlíme, opravdu vypadá. Ty&nbsp;domy jsou jednou stranou otočený každej na&nbsp;jinou ulici, ale druhou stranou jsou všechny obrácený do&nbsp;stejnýho dvora, kde my&nbsp;si&nbsp;hrajeme. Jenže v&nbsp;tom snu jsem tam právě byla úplně sama. Něco jsem dělala na&nbsp;písku a&nbsp;najednou se&nbsp;otevřely ve&nbsp;všech domech všechny dveře, vyběhli z&nbsp;nich vlci a&nbsp;běželi na&nbsp;mě. Bylo jich tolik a&nbsp;běželi tak rychle, že&nbsp;jsem ani nikam neutíkala, jen jsem čekala, až&nbsp;mě&nbsp;sežerou. A&nbsp;už&nbsp;mě&nbsp;taky málem sežrali, kdyby mě&nbsp;Kačenka nevzbudila.</span></p>
        <p class="chunk" data-nb-ref-number="40" data-nb-words="56" data-nb-chars="287"><span class="idea" data-nb-ref-number="39" id="idea39" data-nb-words="56" data-nb-chars="287">Mně už&nbsp;se&nbsp;to&nbsp;zdálo víckrát, ale naštěstí mě&nbsp;ještě nikdy nesežrali. Pokaždý je&nbsp;to&nbsp;hrůza, protože si&nbsp;na&nbsp;to&nbsp;pořád nemůžu zvyknout. Je&nbsp;to&nbsp;ještě horší, než když se&nbsp;mi&nbsp;zdá, že&nbsp;si&nbsp;pro mě&nbsp;přijel Freistein anebo že&nbsp;si&nbsp;mě&nbsp;čerti vzali do&nbsp;pekla, protože s&nbsp;Freisteinem i&nbsp;s&nbsp;čertama se&nbsp;dá&nbsp;aspoň mluvit.</span></p>
        <p class="chunk" data-nb-ref-number="41" data-nb-words="67" data-nb-chars="362"><span class="idea" data-nb-ref-number="40" id="idea40" data-nb-words="67" data-nb-chars="362">Někdy některej ten sen taky dopadne dobře, protože se&nbsp;mi&nbsp;podaří uletět. Zamávám rukama a&nbsp;letím, kam chci. Je&nbsp;to&nbsp;strašně jednoduchý, ale nejde to&nbsp;vždycky. Škoda, že&nbsp;nikdy nevím dopředu, jestli to&nbsp;pude. To&nbsp;bych se&nbsp;už&nbsp;ničeho nebála a&nbsp;nikdo by&nbsp;mě&nbsp;taky nemusel budit. Jenže když já&nbsp;ani nikdy nevím, že&nbsp;je&nbsp;to&nbsp;jenom sen, a&nbsp;přitom to&nbsp;ví&nbsp;asi každej, určitě každej velkej.</span></p>
        <p class="chunk" data-nb-ref-number="42" data-nb-words="30" data-nb-chars="162"><span class="idea" data-nb-ref-number="41" id="idea41" data-nb-words="30" data-nb-chars="162">Já&nbsp;už&nbsp;bych taky chtěla bejt velkej starej člověk, protože starý lidi se&nbsp;sobě nesmějou, že&nbsp;jsou tlustý, a&nbsp;ne-dělaj si&nbsp;ani jiný hnusný věci, co&nbsp;si&nbsp;děti pořád dělaj.</span></p>
        <p class="chunk" data-nb-ref-number="43" data-nb-words="67" data-nb-chars="358"><span class="idea" data-nb-ref-number="42" id="idea42" data-nb-words="67" data-nb-chars="358">Když jsem přišla do&nbsp;mateřský školky, tak mi&nbsp;hned na&nbsp;prvním obědě jeden chlapeček řek, že&nbsp;jeho tatínek má&nbsp;náklaďák a&nbsp;tím náklaďákem mě&nbsp;přejede. Vůbec nevím proč, já&nbsp;jsem mu&nbsp;řekla jenom ahoj a&nbsp;jak se&nbsp;jmenuju. A&nbsp;další takový věci. Kačenka si&nbsp;ale brzy dala říct a&nbsp;do&nbsp;tý&nbsp;školky jsem chodila jenom tejden. Pak už&nbsp;jsem zase chodila do&nbsp;divadla, kde je&nbsp;všechno príma.</span></p>
        <p class="chunk" data-nb-ref-number="44" data-nb-words="35" data-nb-chars="181"><span class="idea" data-nb-ref-number="43" id="idea43" data-nb-words="35" data-nb-chars="181">Jenže ve&nbsp;škole je&nbsp;to&nbsp;skoro stejný jako ve&nbsp;školce a&nbsp;chodit se&nbsp;tam musí pořád. Naštěstí ne&nbsp;úplně pořád, protože nakonec budu stará a&nbsp;nebudu muset chodit nikam a&nbsp;nic se&nbsp;mi&nbsp;nebude zdát.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./10073_split_007.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>