<!DOCTYPE html>
<html>
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jak jsem byla zblí&nbsp;zka u shnilýho vrabce&nbsp;">
    <meta name="apple-mobile-web-app-capable" content="yes">
    <title>Jak jsem byla zblí&nbsp;zka u shnilýho vrabce&nbsp; • Hrdý Budžes</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./10073_split_006.html">
    <link rel="next" href="./10073_split_008.html">
    <meta name="nb-order" content="8">
    <link rel="self" href="10073_split_007.html">
    <meta name="nb-identifier" content="douskova-hrdy-budzes-357c05c">
    <meta name="nb-role" content="chapter">
  </head>
  <body data-nb-words="1921" data-nb-chars="10395" class="nb-role-chapter nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./10073_split_006.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="8" data-nb-chars="40"><span class="idea" data-nb-ref-number="1" id="idea1" data-nb-words="8" data-nb-chars="40">Jak jsem byla zblí&nbsp;zka u shnilýho vrabce</span></h1>
        <p class="chunk" data-nb-ref-number="2" data-nb-words="0" data-nb-chars="0"></p>
        <p class="chunk" data-nb-ref-number="3" data-nb-words="45" data-nb-chars="232"><span class="idea" data-nb-ref-number="2" id="idea2" data-nb-words="45" data-nb-chars="232">Minulej tejden nás naši dali do&nbsp;Zákopů, protože museli na&nbsp;tři dni na&nbsp;zájezd do&nbsp;jižních Čech. Moc se&nbsp;mi&nbsp;to&nbsp;nelíbilo, radši bych, aby šel do&nbsp;Zákopů jenom Pepíček, když je&nbsp;ještě malej, a&nbsp;já&nbsp;abych jela s&nbsp;nima. Ale nešlo to, nechtěli mě.</span></p>
        <p class="chunk" data-nb-ref-number="4" data-nb-words="33" data-nb-chars="172"><span class="idea" data-nb-ref-number="3" id="idea3" data-nb-words="33" data-nb-chars="172">Dobrý na&nbsp;tom bylo, že&nbsp;jsem nemusela v&nbsp;pátek do&nbsp;školy — z&nbsp;rodinných důvodů. Teda já&nbsp;jsem si&nbsp;myslela, že&nbsp;to&nbsp;bude dobrý, ale nebylo, protože do&nbsp;toho přišel ten hroznej pohřeb.</span></p>
        <p class="chunk" data-nb-ref-number="5" data-nb-words="93" data-nb-chars="503"><span class="idea" data-nb-ref-number="4" id="idea4" data-nb-words="93" data-nb-chars="503">V&nbsp;Zákopech umřela jedna stará pani a&nbsp;zrovna v&nbsp;pátek měla pohřeb. Ale ten starej, vopravdickej, co&nbsp;jde pohřební průvod až&nbsp;na&nbsp;hřbitov. Kdyby měla kremaci, tak je&nbsp;to&nbsp;jedno, to&nbsp;se&nbsp;dělá v&nbsp;Praze nebo v&nbsp;Berouně a&nbsp;pak v&nbsp;Zákopech rovnou na&nbsp;hřbitově, takže neni nic vidět, když tam člověk naschvál nejde. Ale když je&nbsp;průvod, tak jdou muzikanti a&nbsp;hrajou strašnou smutnou hudbu, za&nbsp;nima jede auto s&nbsp;rakví, pak jde pomaličku spousta lidí a&nbsp;všechno se&nbsp;to&nbsp;skoro nehej-be, takže to&nbsp;trvá moc dlouho a&nbsp;je&nbsp;to&nbsp;k&nbsp;nevydržení.</span></p>
        <p class="chunk" data-nb-ref-number="6" data-nb-words="65" data-nb-chars="341"><span class="idea" data-nb-ref-number="5" id="idea5" data-nb-words="65" data-nb-chars="341">Já&nbsp;se&nbsp;toho strašně bojim, hlavně tý&nbsp;hudby, která je&nbsp;slyšet úplně všude a&nbsp;nedá se&nbsp;před ní&nbsp;nikam schovat. Já&nbsp;se&nbsp;vždycky schovám v&nbsp;pokoji pod stůl, abych nic neviděla, a&nbsp;dám si&nbsp;vatu do&nbsp;uší, ale vůbec to&nbsp;nepomáhá, protože oni jdou zrovna babičce pod okny a&nbsp;jdou tak dlouho, že&nbsp;to&nbsp;stejně nikdy nevydržím a&nbsp;musím vylézt na&nbsp;záchod nebo někam jinam.</span></p>
        <p class="chunk" data-nb-ref-number="7" data-nb-words="100" data-nb-chars="557"><span class="idea" data-nb-ref-number="6" id="idea6" data-nb-words="100" data-nb-chars="557">Děda s&nbsp;babičkou bydlí v&nbsp;poslední bytovce na&nbsp;kraji vesnice a&nbsp;pak už&nbsp;je&nbsp;jen cesta ke&nbsp;kostelu se&nbsp;hřbitovem. V&nbsp;Zákopech je&nbsp;kromě normálních domečků asi pět bytovek a&nbsp;národní výbor a&nbsp;kulturák jako ve&nbsp;městě, jenže menší. Děda s&nbsp;babičkou nikdy neměli svůj domek se&nbsp;slepicema a&nbsp;tak, protože děda byl pan řídící, bydlel celou dobu ve&nbsp;škole, a&nbsp;když šel do&nbsp;penze a&nbsp;zrovna dostavěli ty&nbsp;bytovky, tak se&nbsp;tam přestěhoval. Děda má&nbsp;svůj malej pokojíček, babička má&nbsp;ložnici, kde děda nesmí spát, protože chrápe, a&nbsp;pak mají ještě jeden větší pokoj, co&nbsp;mu&nbsp;babička říká jídelna.</span></p>
        <p class="chunk" data-nb-ref-number="8" data-nb-words="53" data-nb-chars="295"><span class="idea" data-nb-ref-number="7" id="idea7" data-nb-words="53" data-nb-chars="295">V&nbsp;jídelně je&nbsp;krásnej starej nábytek, kterej je&nbsp;vyře-závanej a&nbsp;obrovskej, takže tam neni k&nbsp;hnutí, ale jsou tam dobrý schovávačky, jako třeba ten kulatej stůl s&nbsp;jednou nohou a&nbsp;s&nbsp;dlouhým ubrusem, co&nbsp;jsem pod něj vlezla při tom pohřbu nebo když do&nbsp;Zákopů přijeli Rusáci. Ale to&nbsp;jsem byla ještě malá.</span></p>
        <p class="chunk" data-nb-ref-number="9" data-nb-words="21" data-nb-chars="114"><span class="idea" data-nb-ref-number="8" id="idea8" data-nb-words="21" data-nb-chars="114">Voni by&nbsp;mě&nbsp;tam asi stejně našli, kdyby chtěli, a&nbsp;proti pohřbům to&nbsp;taky moc nefunguje, ale zatím nemám nic lepšího.</span></p>
        <p class="chunk" data-nb-ref-number="10" data-nb-words="42" data-nb-chars="230"><span class="idea" data-nb-ref-number="9" id="idea9" data-nb-words="42" data-nb-chars="230">Snad bych jedině mohla utéct na&nbsp;Modrou Horu nebo na&nbsp;Břízov, to&nbsp;jsou dva zákopecký kopce s&nbsp;lesa-ma, anebo na&nbsp;Skály, to&nbsp;jsou vopravdu skály s&nbsp;jesky-něma, a&nbsp;tam by&nbsp;asi ta&nbsp;hudba slyšet nebyla, ale tam by&nbsp;mě&nbsp;babička samotnou nepustila.</span></p>
        <p class="chunk" data-nb-ref-number="11" data-nb-words="27" data-nb-chars="152"><span class="idea" data-nb-ref-number="10" id="idea10" data-nb-words="27" data-nb-chars="152">To&nbsp;děda, ten se&nbsp;pohřbů nebojí, nikam se&nbsp;neschovává a&nbsp;ještě tam chodí řečnit, protože nikdo jinej v&nbsp;Zákopech to&nbsp;tak dobře neumí. Děda je&nbsp;vůbec statečnej.</span></p>
        <p class="chunk" data-nb-ref-number="12" data-nb-words="53" data-nb-chars="263"><span class="idea" data-nb-ref-number="11" id="idea11" data-nb-words="53" data-nb-chars="263">Nebojí se&nbsp;ani v&nbsp;lese, ani na&nbsp;hřbitově, ani chuligánů, ani kostlivců a&nbsp;čertů. V&nbsp;Zákopech ho&nbsp;všichni znají a&nbsp;pořád musí někam chodit a&nbsp;něco dělat, protože po&nbsp;něm pořád někdo něco chce. Babička se&nbsp;zlobí, že&nbsp;je&nbsp;málo doma a&nbsp;že&nbsp;je&nbsp;hodnej na&nbsp;cizí lidi a&nbsp;nic z&nbsp;toho nemá.</span></p>
        <p class="chunk" data-nb-ref-number="13" data-nb-words="76" data-nb-chars="411"><span class="idea" data-nb-ref-number="12" id="idea12" data-nb-words="76" data-nb-chars="411">Babička, ta&nbsp;je&nbsp;doma v&nbsp;jednom kuse, ale nečte si, ani nepíše plakáty jako děda, hlavně vaří nebo peče. Skoro vůbec nechodí ven, dokonce ani nakupovat. Vždycky napíše na&nbsp;papírek, co&nbsp;se&nbsp;má&nbsp;koupit, a&nbsp;musí jít děda. Asi tak třikrát denně. A&nbsp;vždycky mu&nbsp;vynadá, že&nbsp;něco pokazil nebo že&nbsp;někde kafral, protože mu&nbsp;nevěří, že&nbsp;bylo v&nbsp;krámu hodně lidí a&nbsp;dlouho to&nbsp;trvalo, poněvadž sama tam nikdy nechodí a&nbsp;nemá z&nbsp;toho pojem.</span></p>
        <p class="chunk" data-nb-ref-number="14" data-nb-words="62" data-nb-chars="351"><span class="idea" data-nb-ref-number="13" id="idea13" data-nb-words="62" data-nb-chars="351">Ale já&nbsp;to&nbsp;vím, protože já&nbsp;chodím s&nbsp;dědou všude, kam mě&nbsp;vezme. Děda je&nbsp;můj hlavní kamarád. Teda děda František samozřejmě. Pražskej děda Pepa je&nbsp;sice taky príma, ale ten k&nbsp;nám jezdí jenom jednou nebo dvakrát za&nbsp;rok, většinou před Vánocema, a&nbsp;někdy taky, když maj Pepové svátek. Pokaždý přiveze pomeranče a&nbsp;banány a&nbsp;je&nbsp;opálenej, protože je&nbsp;ještě mladej.</span></p>
        <p class="chunk" data-nb-ref-number="15" data-nb-words="59" data-nb-chars="324"><span class="idea" data-nb-ref-number="14" id="idea14" data-nb-words="59" data-nb-chars="324">Ty&nbsp;pomeranče jsou důležitý, s&nbsp;těma totiž děda žongluje jako v&nbsp;cirkuse a&nbsp;ještě umí další triky, třeba pískat břichem, nebo jak to&nbsp;dělá, a&nbsp;házet pomerančem na&nbsp;loktu a&nbsp;vždycky nám to&nbsp;všecko ukáže, takže ho&nbsp;s&nbsp;Pepíčkem rádi vidíme. Někdy s&nbsp;ním přijede taky jeho manželka Viki, ale ta&nbsp;se&nbsp;jenom pořád směje a&nbsp;nic zají-mavýho neumí.</span></p>
        <p class="chunk" data-nb-ref-number="16" data-nb-words="52" data-nb-chars="283"><span class="idea" data-nb-ref-number="15" id="idea15" data-nb-words="52" data-nb-chars="283">Děda Pepa byl před mnoha lety zavřenej v&nbsp;kriminále, ale teď už&nbsp;se&nbsp;má&nbsp;dobře, protože ta&nbsp;pani Viki má&nbsp;syna, kterej bydlí v&nbsp;západním Německu a&nbsp;dělá tam manekýnku. A&nbsp;my&nbsp;se&nbsp;máme taky trochu dobře, protože někdy od&nbsp;nich dostaneme starý německý šaty nebo i&nbsp;jiný věci, který už&nbsp;nepotřebujou.</span></p>
        <p class="chunk" data-nb-ref-number="17" data-nb-words="114" data-nb-chars="648"><span class="idea" data-nb-ref-number="16" id="idea16" data-nb-words="114" data-nb-chars="648">Když přišel dědeček František z&nbsp;pohřbu, jeli jsme spolu do&nbsp;Králova Dvora navštívit tetu Lilku. Jeli jsme jen já&nbsp;s&nbsp;dědečkem, i&nbsp;když teta Lilka je&nbsp;sestra babičky a&nbsp;ne&nbsp;dědečka. Dostali jsme bílý kafe a&nbsp;bramborový placky a&nbsp;pomáhali jsme tetě skládat papírový krabičky na&nbsp;léky, aby si&nbsp;vydělala nějaký peníze. Ona má&nbsp;hrozně málo peněz, protože když byla mladá, měli se&nbsp;strejčkem Lojzou v&nbsp;Královým Dvoře dvě cukrárny. Teď už&nbsp;bohužel nemá žádnou cukrárnu, ani žádný bonbony jí&nbsp;nezbyly. Už&nbsp;nemá ani strejčka Lojzu, co&nbsp;se&nbsp;tak dlouho tahal se&nbsp;slečnama, jak říká naše babička, až&nbsp;z&nbsp;toho vloni umřel. Proto za&nbsp;ní&nbsp;s&nbsp;dědou někdy jezdíme, aby jí&nbsp;nebylo tak smutno.</span></p>
        <p class="chunk" data-nb-ref-number="18" data-nb-words="37" data-nb-chars="196"><span class="idea" data-nb-ref-number="17" id="idea17" data-nb-words="37" data-nb-chars="196">Teta Lilka je&nbsp;úplně jiná babička než ta&nbsp;naše. Nosí starodávný černý šaty, má&nbsp;dlouhý bílý vlasy a&nbsp;na&nbsp;nich síťku. Nikdy nemá ondulaci jako babička Míla a&nbsp;je&nbsp;taková obyčejná. Ale to&nbsp;se&nbsp;mi&nbsp;právě líbí.</span></p>
        <p class="chunk" data-nb-ref-number="19" data-nb-words="29" data-nb-chars="152"><span class="idea" data-nb-ref-number="18" id="idea18" data-nb-words="29" data-nb-chars="152">Naše babička má&nbsp;v&nbsp;Praze sestru Aňu a&nbsp;sestru Irmu, v&nbsp;Račicích sestru Karlu a&nbsp;na&nbsp;Slovensku Stázu. Ještě měla sestru Máňu a&nbsp;čtyři bratry, ale ty&nbsp;už&nbsp;umřeli.</span></p>
        <p class="chunk" data-nb-ref-number="20" data-nb-words="50" data-nb-chars="263"><span class="idea" data-nb-ref-number="19" id="idea19" data-nb-words="50" data-nb-chars="263">Domů jsme šli pěšky, protože z&nbsp;Královýho Dvora je&nbsp;to&nbsp;do&nbsp;Zákopů jen pět kilometrů a&nbsp;protože rádi chodíme a&nbsp;povídáme si. V&nbsp;lese se&nbsp;mi&nbsp;chtělo na&nbsp;záchod a&nbsp;už&nbsp;jsem měla strach, že&nbsp;se&nbsp;budu muset utřít lopuchovým listem, ale děda přece jen našel v&nbsp;kapsách nějaký papíry.</span></p>
        <p class="chunk" data-nb-ref-number="21" data-nb-words="61" data-nb-chars="377"><span class="idea" data-nb-ref-number="20" id="idea20" data-nb-words="61" data-nb-chars="377">Děda celej rok nosí takový starý šedivý sako, který má&nbsp;spoustu kapes, a&nbsp;v&nbsp;těch kapsách jsou všechny důležitý věci, co&nbsp;člověk na&nbsp;cestách může potřebovat. Třeba notýsek a&nbsp;propiska, špačky, to&nbsp;jsou takový malinký obyčejný tužky, zavírací nůž na&nbsp;ořezávání těch špačků, gumu na&nbsp;gumování, občanský průkaz, brejle, nějakou dobrotu a&nbsp;ještě všelicos. S&nbsp;dědou se&nbsp;člověku nemůže nic stát.</span></p>
        <p class="chunk" data-nb-ref-number="22" data-nb-words="61" data-nb-chars="317"><span class="idea" data-nb-ref-number="21" id="idea21" data-nb-words="61" data-nb-chars="317">Když jsme vyšli z&nbsp;lesa na&nbsp;silnici, zastavil nám autobus, co&nbsp;jel zrovna kolem. Jen tak sám od&nbsp;sebe. Řidič dědu poznal a&nbsp;nechtěl si&nbsp;ani vzít peníze. A&nbsp;vůbec všichni v&nbsp;tom autobuse dědu znali, volali na&nbsp;něj — dobrý den, pane řídící — chtěli s&nbsp;ním mluvit o&nbsp;růz-nejch věcech a&nbsp;chovali se, jako kdyby to&nbsp;byl jejich dědeček.</span></p>
        <p class="chunk" data-nb-ref-number="23" data-nb-words="69" data-nb-chars="394"><span class="idea" data-nb-ref-number="22" id="idea22" data-nb-words="69" data-nb-chars="394">Jenom babička se&nbsp;zlobila, kde jsme se&nbsp;courali, že&nbsp;jdeme pozdě a&nbsp;proč vůbec jsme jeli skládat ty&nbsp;krabičky, když doma je&nbsp;plno důležitější práce. Taky chtěla vědět, jestli nám teta Lilka vůbec něco dala, ale když jsme jí&nbsp;řekli o&nbsp;těch plackách, tak se&nbsp;zlobila ještě víc, proč jsme je&nbsp;jedli, když máme doma večeři, kterou vařila celý odpoledne. Takhle je&nbsp;to&nbsp;vždycky, babičce se&nbsp;člověk těžko zavděčí.</span></p>
        <p class="chunk" data-nb-ref-number="24" data-nb-words="43" data-nb-chars="197"><span class="idea" data-nb-ref-number="23" id="idea23" data-nb-words="43" data-nb-chars="197">Naši přijeli v&nbsp;sobotu v&nbsp;noci a&nbsp;v&nbsp;neděli mě&nbsp;hned hnali ven, prej na&nbsp;vzduch a&nbsp;hrát si&nbsp;s&nbsp;dětma. Já&nbsp;vím, že&nbsp;to&nbsp;nemá cenu, tak jsem si&nbsp;radši než s&nbsp;dětma chtěla hrát s&nbsp;modelínou, ale nedalo se&nbsp;nic dělat.</span></p>
        <p class="chunk" data-nb-ref-number="25" data-nb-words="153" data-nb-chars="818"><span class="idea" data-nb-ref-number="24" id="idea24" data-nb-words="153" data-nb-chars="818">Venku byly Pavlína s&nbsp;Milunou, na&nbsp;nic nehrály, jenom seděly a&nbsp;koukaly. Tak jsem navrhla, že&nbsp;bysme mohly hrát Polívka se&nbsp;vaří, maso na&nbsp;talíři, protože tam měly míč. Chvíli jsme to&nbsp;teda hrály, jenže pak přišli Lugar s&nbsp;Jožanem a&nbsp;řekli, že&nbsp;to&nbsp;je&nbsp;blbá hra a&nbsp;že&nbsp;radši půjdeme za&nbsp;barák. Ani neřekli, co&nbsp;tam chtějí hrát, ale holky hnedka že&nbsp;jo. Voni totiž nejsou moc vysoce inteligentní. Pavlína ani nenosí kapesník, pod nosem má&nbsp;pořád nudli, a&nbsp;když už&nbsp;je&nbsp;moc dlouhá, utře si&nbsp;ji&nbsp;do&nbsp;rukávu nebo ji&nbsp;volízne. A&nbsp;Miluna je&nbsp;taky dost ukoptěná. Mně je&nbsp;to&nbsp;celkem jedno, hlavně že&nbsp;se&nbsp;se&nbsp;mnou bavěj, ale babička je&nbsp;u&nbsp;nás nerada vidí. Když k&nbsp;nám některá přijde na&nbsp;návštěvu, babička vždycky počká, až&nbsp;se&nbsp;pro něco ohne, a&nbsp;pak jí&nbsp;zezadu očuchává punčocháče, jestli tam prej nemá naděláno. To&nbsp;bych babičku skoro i&nbsp;praštila, kdyby se&nbsp;to&nbsp;smělo.</span></p>
        <p class="chunk" data-nb-ref-number="26" data-nb-words="152" data-nb-chars="805"><span class="idea" data-nb-ref-number="25" id="idea25" data-nb-words="152" data-nb-chars="805">Za&nbsp;barákem se&nbsp;na&nbsp;nic nehrálo, kluci jen tak házeli kameny a&nbsp;všichni se&nbsp;nudili. Až&nbsp;si&nbsp;Lugar všimnul, že&nbsp;tam stojí Fifík, to&nbsp;je&nbsp;naše auto, co&nbsp;se&nbsp;musí natáčet klikou, aby se&nbsp;rozjelo. Je&nbsp;takový malý, kulatý a&nbsp;táta říká, že&nbsp;správně se&nbsp;jmenuje Renault čtyřka. Kluci se&nbsp;začali posmívat, že&nbsp;je&nbsp;Fifík malinkej, že&nbsp;jezdí na&nbsp;setrvačník a&nbsp;že&nbsp;se&nbsp;do&nbsp;něj vejde jenom jeden člověk. Já&nbsp;jsem Fifíka bránila, že&nbsp;je&nbsp;benzinovej a&nbsp;že&nbsp;v&nbsp;něm jezdíme všichni čtyři. Ale oni mi&nbsp;zkroutili ruce za&nbsp;záda a&nbsp;nepřestali mě&nbsp;mučit, dokud jsem to&nbsp;neodvolala a&nbsp;nepřísahala jsem, že&nbsp;se&nbsp;tam vejde jenom jeden. Šla jsem domů hrozně naštvaná a&nbsp;bylo mi&nbsp;hanba. Co&nbsp;by&nbsp;tomu řek Pepa, kterej nikdy nelže a&nbsp;kterej mě&nbsp;učí, že&nbsp;se&nbsp;nemám jen tak dát. Jak jsem začala přemejšlet, tak jsem přestala jít a&nbsp;zůstala jsem stát za&nbsp;rohem zrovna u&nbsp;shnilýho vrabce.</span></p>
        <p class="chunk" data-nb-ref-number="27" data-nb-words="18" data-nb-chars="96"><span class="idea" data-nb-ref-number="26" id="idea26" data-nb-words="18" data-nb-chars="96">Tam je&nbsp;totiž ve&nbsp;zdi takový malý, zamřížovaný okýnko a&nbsp;na&nbsp;něm, za&nbsp;tou mříží leží chcíplej vrabec.</span></p>
        <p class="chunk" data-nb-ref-number="28" data-nb-words="111" data-nb-chars="575"><span class="idea" data-nb-ref-number="27" id="idea27" data-nb-words="111" data-nb-chars="575">Už&nbsp;je&nbsp;tam hrozně dávno a&nbsp;zbyla z&nbsp;něj skoro jen kostra. Já&nbsp;se&nbsp;ho&nbsp;trochu bojím, ale trochu mě&nbsp;to&nbsp;zase zajímá, tak se&nbsp;většinou jen tak zdálky rychle jedním okem podívám, jak to&nbsp;s&nbsp;ním je, a&nbsp;honem jdu pryč. Radši nikdy nejdu až&nbsp;k&nbsp;němu. Jenomže jak jsem se&nbsp;zamyslela, tak jsem se&nbsp;mu&nbsp;zapomněla vyhnout a&nbsp;najednou jsem stála rovnou u&nbsp;něj. Honem jsem zavřela oči, ale už&nbsp;jsem ho&nbsp;stejně viděla. Tak jsem je&nbsp;zase otevřela a&nbsp;řekla jsem si, že&nbsp;když jsem se&nbsp;dokázala podívat na&nbsp;shnilýho vrabce, dokážu taky Lugarovi říct, kolik lidí se&nbsp;vejde do&nbsp;Fifíka. Pro Budžese by&nbsp;to&nbsp;byla úplná hračka.</span></p>
        <p class="chunk" data-nb-ref-number="29" data-nb-words="12" data-nb-chars="65"><span class="idea" data-nb-ref-number="28" id="idea28" data-nb-words="12" data-nb-chars="65">Lugar a&nbsp;všichni ostatní tam ještě pořád seděli a&nbsp;jen tak koukali.</span></p>
        <p class="chunk" data-nb-ref-number="30" data-nb-words="4" data-nb-chars="31"><span class="idea" data-nb-ref-number="29" id="idea29" data-nb-words="4" data-nb-chars="31">„Lugare!" zavolala jsem přísně.</span></p>
        <p class="chunk" data-nb-ref-number="31" data-nb-words="6" data-nb-chars="32"><span class="idea" data-nb-ref-number="30" id="idea30" data-nb-words="6" data-nb-chars="32">„Co je, buřte?" zeptal se&nbsp;Lugar.</span></p>
        <p class="chunk" data-nb-ref-number="32" data-nb-words="20" data-nb-chars="101"><span class="idea" data-nb-ref-number="31" id="idea31" data-nb-words="20" data-nb-chars="101">„A stejně se&nbsp;do&nbsp;našeho auta vejdou čtyři lidi," řekla jsem a&nbsp;čekala, co&nbsp;se&nbsp;stane. Ale nestalo se&nbsp;nic.</span></p>
        <p class="chunk" data-nb-ref-number="33" data-nb-words="36" data-nb-chars="204"><span class="idea" data-nb-ref-number="32" id="idea32" data-nb-words="36" data-nb-chars="204">„No jo, třeba vosum," ušklíbnul se&nbsp;Lugar. Fifík už&nbsp;vůbec nikoho nezajímal. Všichni se&nbsp;sebrali a&nbsp;šli pod schody hrát na&nbsp;sprostýho doktora. Dokonce mi&nbsp;nabídli, ať&nbsp;jdu taky. Ale já&nbsp;jsem šla radši psát úkoly.</span></p>
        <p class="chunk" data-nb-ref-number="34" data-nb-words="52" data-nb-chars="282"><span class="idea" data-nb-ref-number="33" id="idea33" data-nb-words="52" data-nb-chars="282">Kačence s&nbsp;Pepou se&nbsp;nějak nechtělo domů, a&nbsp;tak jsme nakonec jeli až&nbsp;v&nbsp;pondělí ráno. Musí se&nbsp;sice brzy vstávat, abych přišla včas do&nbsp;školy, ale občas to&nbsp;tak děláme. Ze&nbsp;Zákopů je&nbsp;do&nbsp;Ničína daleko, trvá to&nbsp;asi hodinu po&nbsp;takový zakroucený, tajemný silnici přes lesy a&nbsp;různý malý vesnice.</span></p>
        <p class="chunk" data-nb-ref-number="35" data-nb-words="104" data-nb-chars="574"><span class="idea" data-nb-ref-number="34" id="idea34" data-nb-words="104" data-nb-chars="574">Uprostřed toho jednoho lesa jsme najednou uviděli takovou malou holčičku s&nbsp;červenou čepicí a&nbsp;s&nbsp;červenou aktovkou na&nbsp;zádech. Táta zastavil a&nbsp;zeptal se&nbsp;jí, jestli náhodou nejde gratulovat babičce k&nbsp;narozeninám. Ale ona řekla, že&nbsp;ne, že&nbsp;je&nbsp;z&nbsp;hájovny a&nbsp;jde do&nbsp;Vl-kovic do&nbsp;školy. Že&nbsp;prej takhle chodí každej den, protože žádnej autobus tak brzy nejede a&nbsp;auto doma nemají. Tak jsme ji&nbsp;svezli až&nbsp;před školu a&nbsp;ona byla moc ráda. Já&nbsp;jsem byla taky ráda, jenom jsem litovala, že&nbsp;Lugar a&nbsp;ostatní neviděli, jak ve&nbsp;Fifíkovi jede pět lidí. Tři sice ještě dost malí, ale to&nbsp;se&nbsp;taky počítá.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./10073_split_008.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>