<!DOCTYPE html>
<html>
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jak jsem si našla kamarády">
    <meta name="apple-mobile-web-app-capable" content="yes">
    <title>Jak jsem si našla kamarády • Hrdý Budžes</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./10073_split_012.html">
    <link rel="next" href="./10073_split_014.html">
    <meta name="nb-order" content="14">
    <link rel="self" href="10073_split_013.html">
    <meta name="nb-identifier" content="douskova-hrdy-budzes-357c05c">
    <meta name="nb-role" content="chapter">
  </head>
  <body data-nb-words="2125" data-nb-chars="11718" class="nb-role-chapter nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./10073_split_012.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="26"><span class="idea" data-nb-ref-number="1" id="idea1" data-nb-words="5" data-nb-chars="26">Jak jsem si našla kamarády</span></h1>
        <p class="chunk" data-nb-ref-number="2" data-nb-words="0" data-nb-chars="0"></p>
        <p class="chunk" data-nb-ref-number="3" data-nb-words="41" data-nb-chars="215"><span class="idea" data-nb-ref-number="2" id="idea2" data-nb-words="41" data-nb-chars="215">Babička mě&nbsp;tak strašně rozzlobila, že&nbsp;bych se&nbsp;nejradši sebrala a&nbsp;utekla. Šla bych pěšky a&nbsp;přespávala bych na&nbsp;poli ve&nbsp;stohu a&nbsp;jedla bych třeba maliny a&nbsp;jahody a&nbsp;co&nbsp;bych kde našla. Hlavně, že&nbsp;bych byla pryč ze&nbsp;Zákopů.</span></p>
        <p class="chunk" data-nb-ref-number="4" data-nb-words="35" data-nb-chars="189"><span class="idea" data-nb-ref-number="3" id="idea3" data-nb-words="35" data-nb-chars="189">A&nbsp;když by&nbsp;mi&nbsp;bylo horko, tak bych se&nbsp;vykoupala, v&nbsp;kterým rybníku bych chtěla, a&nbsp;ne&nbsp;ve&nbsp;vaně nebo v&nbsp;blbým gumovým nafukovacím bazénku, kterej je&nbsp;dobrej tak akorát pro prcky, co&nbsp;neuměj plavat.</span></p>
        <p class="chunk" data-nb-ref-number="5" data-nb-words="50" data-nb-chars="268"><span class="idea" data-nb-ref-number="4" id="idea4" data-nb-words="50" data-nb-chars="268">Cestou bych se&nbsp;skamarádila s&nbsp;různejma hodnejma cizíma lidma, jako to&nbsp;dělá dědeček František. A&nbsp;pořád bych šla a&nbsp;šla, až&nbsp;bych došla na&nbsp;Moravu, do&nbsp;města Opavy, který je&nbsp;prej strašně krásný a&nbsp;ve&nbsp;kterým jsou už&nbsp;tři dni Pepa s&nbsp;Kačenkou na&nbsp;dovolený a&nbsp;ještě tejden tam budou.</span></p>
        <p class="chunk" data-nb-ref-number="6" data-nb-words="81" data-nb-chars="442"><span class="idea" data-nb-ref-number="5" id="idea5" data-nb-words="81" data-nb-chars="442">A&nbsp;poněvadž bych pořád chodila a&nbsp;plavala a&nbsp;málo jedla, tak bych tam přišla celá hubená, až&nbsp;by&nbsp;na&nbsp;mně plandalo oblečení, a&nbsp;Pepa s&nbsp;Kačenkou by&nbsp;měli hroznou radost, jaká jsem šikovná a&nbsp;hezká a&nbsp;jak jsem je&nbsp;pěkně našla a&nbsp;třeba by&nbsp;mi&nbsp;koupili nový tričko a&nbsp;kalhoty, nejradši růžový, a&nbsp;taky maličkou helmu, protože zpátky bych jela s&nbsp;nima na&nbsp;motorce. Krásně bych se&nbsp;tam vešla, protože už&nbsp;bych nebyla kulatá, ale pěkně placatá jako všechny hezký holky.</span></p>
        <p class="chunk" data-nb-ref-number="7" data-nb-words="63" data-nb-chars="327"><span class="idea" data-nb-ref-number="6" id="idea6" data-nb-words="63" data-nb-chars="327">A&nbsp;babička by&nbsp;zatím lítala po&nbsp;vesnici a&nbsp;lamentovala a&nbsp;litovala by, že&nbsp;mi&nbsp;nedovolila jet s&nbsp;Kasekrovejma na&nbsp;koupaliště ani v&nbsp;tom největšim vedru a&nbsp;že&nbsp;jsem si&nbsp;nesměla nikdy koupit nanuka a&nbsp;že&nbsp;mě&nbsp;nutila psát dopis Freisteinovi a&nbsp;že&nbsp;mi&nbsp;vo&nbsp;něm vyprávěla, i&nbsp;když jsem si&nbsp;zacpávala uši. Ale už&nbsp;by&nbsp;bylo pozdě, nikdo by&nbsp;o&nbsp;mně nic nevěděl.</span></p>
        <p class="chunk" data-nb-ref-number="8" data-nb-words="61" data-nb-chars="339"><span class="idea" data-nb-ref-number="7" id="idea7" data-nb-words="61" data-nb-chars="339">Jenomže já&nbsp;nemůžu odejít, to&nbsp;město Opava je&nbsp;tak strašně daleko, že&nbsp;bych tam za&nbsp;tejden nestihla dojít, a&nbsp;nemám žádný peníze na&nbsp;vlak nebo na&nbsp;autobus. Taky nemůžu odejít kvůli dědečkovi Františkovi, protože by&nbsp;byl hrozně smutnej, měl by&nbsp;o&nbsp;mě&nbsp;strach a&nbsp;babička by&nbsp;si&nbsp;na&nbsp;něm určitě vylejvala zlost. A&nbsp;to&nbsp;já&nbsp;nechci, protože dědeček za&nbsp;nic nemůže.</span></p>
        <p class="chunk" data-nb-ref-number="9" data-nb-words="72" data-nb-chars="391"><span class="idea" data-nb-ref-number="8" id="idea8" data-nb-words="72" data-nb-chars="391">S&nbsp;dědečkem aspoň chodíme do&nbsp;lesa a&nbsp;do&nbsp;různejch vesnic kolem Zákopů, i&nbsp;na&nbsp;výletě v&nbsp;Berouně jsme byli. Jenom koupat se&nbsp;nikdy nejdeme, protože to&nbsp;si&nbsp;ani dědeček netroufne, když to&nbsp;babička zakázala. Pořád mi&nbsp;říká: „Děvečko, nezlob se, babička to&nbsp;myslí dobře. Má&nbsp;tě&nbsp;tak ráda, že&nbsp;si&nbsp;v&nbsp;jednom kuse dělá starosti, abys nenastydla nebo aby se&nbsp;ti&nbsp;něco nestalo." Ale já&nbsp;se&nbsp;stejně zlobím a&nbsp;je&nbsp;mi&nbsp;smutno.</span></p>
        <p class="chunk" data-nb-ref-number="10" data-nb-words="83" data-nb-chars="469"><span class="idea" data-nb-ref-number="9" id="idea9" data-nb-words="83" data-nb-chars="469">Je&nbsp;pravda, že&nbsp;slovama a&nbsp;jídlem je&nbsp;na&nbsp;mě&nbsp;babička hodná. Ale ty&nbsp;nejdůležitější věci strašně kazí. Když jeli Kasekrovi posledně s&nbsp;dětma na&nbsp;koupaliště, stavili se&nbsp;u&nbsp;nás a&nbsp;prosili babičku, jestli by&nbsp;mě&nbsp;mohli vzít s&nbsp;sebou. Babička řekla, že&nbsp;ne, ale já&nbsp;jsem tak brečela, že&nbsp;to&nbsp;nakonec dovolila. Už&nbsp;jsem se&nbsp;radovala, jenže ona najednou řekla, že&nbsp;jet teda můžu, ale nesmím vůbec vlézt do&nbsp;vody. Kasekrovi mi&nbsp;na&nbsp;koupališti radili, ať&nbsp;se&nbsp;klidně vykoupu, že&nbsp;babičce nic neprozraděj.</span></p>
        <p class="chunk" data-nb-ref-number="11" data-nb-words="14" data-nb-chars="70"><span class="idea" data-nb-ref-number="10" id="idea10" data-nb-words="14" data-nb-chars="70">Jenže lhát se&nbsp;nesmí, to&nbsp;by&nbsp;ze&nbsp;mě&nbsp;Pepa s&nbsp;Kačenkou byli hrozně zklamaný.</span></p>
        <p class="chunk" data-nb-ref-number="12" data-nb-words="28" data-nb-chars="155"><span class="idea" data-nb-ref-number="11" id="idea11" data-nb-words="28" data-nb-chars="155">Tak jsem celou dobu seděla na&nbsp;břehu, jenom nohy jsem si&nbsp;namočila do&nbsp;vody a&nbsp;koukala jsem se, jak se&nbsp;všichni koupou. Radši už&nbsp;víckrát na&nbsp;koupaliště nepojedu.</span></p>
        <p class="chunk" data-nb-ref-number="13" data-nb-words="45" data-nb-chars="262"><span class="idea" data-nb-ref-number="12" id="idea12" data-nb-words="45" data-nb-chars="262">Večer jsem pak jedla buchty, který babička odpoledne upekla a&nbsp;kreslila jsem pohádku o&nbsp;princezně Evžence zakletý ve&nbsp;věži. Kreslím obrázky na&nbsp;čtvrtky, a&nbsp;když je&nbsp;mám všechny hotový, sešiju je&nbsp;jehlou a&nbsp;nití a&nbsp;je&nbsp;z&nbsp;toho opravdická knížka. To&nbsp;mi&nbsp;vždycky zlepší náladu.</span></p>
        <p class="chunk" data-nb-ref-number="14" data-nb-words="47" data-nb-chars="271"><span class="idea" data-nb-ref-number="13" id="idea13" data-nb-words="47" data-nb-chars="271">Druhej den jsem nekreslila, protože jsme s&nbsp;dědou jeli do&nbsp;Vrkoše na&nbsp;fotbal. Domů jsme šli pěšky a&nbsp;vrátili jsme se&nbsp;až&nbsp;pozdě. Když jsem pak ráno hledala svoje obrázky, zjistila jsem, že&nbsp;mi&nbsp;některý počmáral Pepíček a&nbsp;některý že&nbsp;se&nbsp;ztratily úplně. Šla jsem Pepíčkovi natlouct.</span></p>
        <p class="chunk" data-nb-ref-number="15" data-nb-words="74" data-nb-chars="418"><span class="idea" data-nb-ref-number="14" id="idea14" data-nb-words="74" data-nb-chars="418">Když jsem se&nbsp;ho&nbsp;zeptala, proč mi&nbsp;zničil obrázky, řek, že&nbsp;je&nbsp;nezničil, že&nbsp;tam jenom přimaloval lvy a&nbsp;slony, protože je&nbsp;má&nbsp;rád. Počmáral jen ty&nbsp;s&nbsp;divou zvěří v&nbsp;lese kolem hradu, co&nbsp;se&nbsp;mu&nbsp;nejvíc líbily. Ty&nbsp;ostatní se&nbsp;smutnou princeznou si&nbsp;prej někam odnesla babička. Šla jsem se&nbsp;podívat do&nbsp;ložnice, do&nbsp;nočního stolku vedle babiččiný postele a&nbsp;tam to&nbsp;bylo! Roze-psanej dopis pro Freisteina, moje fotka a&nbsp;princezna Evženka.</span></p>
        <p class="chunk" data-nb-ref-number="16" data-nb-words="4" data-nb-chars="26"><span class="idea" data-nb-ref-number="15" id="idea15" data-nb-words="4" data-nb-chars="26">Milý Karle! psala babička.</span></p>
        <p class="chunk" data-nb-ref-number="17" data-nb-words="34" data-nb-chars="175"><span class="idea" data-nb-ref-number="16" id="idea16" data-nb-words="34" data-nb-chars="175">Máme teď zase Helenku na&nbsp;čas, bohudíky, u&nbsp;sebe a&nbsp;staráme se&nbsp;o&nbsp;ni&nbsp;tak, jak byste si&nbsp;to&nbsp;jistě přál. Je&nbsp;to&nbsp;opravdu moc hodná, velice nadaná holčička a&nbsp;neuvěřitelně se&nbsp;Vám podobá.</span></p>
        <p class="chunk" data-nb-ref-number="18" data-nb-words="44" data-nb-chars="274"><span class="idea" data-nb-ref-number="17" id="idea17" data-nb-words="44" data-nb-chars="274">Často ji&nbsp;bohužel vídávám zamlklou a&nbsp;posmutnělou, neboť vlastního otce tomu dítěti nikdo nahradit nemůže, i&nbsp;když se&nbsp;o&nbsp;to&nbsp;s&nbsp;Františkem opravdu snažíme. Nakreslila pro Vás obrázky, které přikládám. Umí už&nbsp;také výborně psát, ale netroufá si&nbsp;Vám napsat kvůli Kateřině a&nbsp;otčímovi.</span></p>
        <p class="chunk" data-nb-ref-number="19" data-nb-words="17" data-nb-chars="96"><span class="idea" data-nb-ref-number="18" id="idea18" data-nb-words="17" data-nb-chars="96">Tak jsem to&nbsp;všechno vzala, roztrhala na&nbsp;malý kousky a&nbsp;hodila i&nbsp;s&nbsp;princeznou Evženkou do&nbsp;záchodu.</span></p>
        <p class="chunk" data-nb-ref-number="20" data-nb-words="69" data-nb-chars="405"><span class="idea" data-nb-ref-number="19" id="idea19" data-nb-words="69" data-nb-chars="405">Babičce jsem to&nbsp;řekla. Žalovat na&nbsp;mě&nbsp;nebude, protože nemůže. Ale zlobila se&nbsp;strašlivě a&nbsp;zase mi&nbsp;vykládala, jak Freisteinovi, když byl ještě malinkej chlapeček, zastřelili fašisti maminku přímo před očima. Ale za&nbsp;to&nbsp;já&nbsp;přece nemůžu. Mě&nbsp;Freistein nechtěl a&nbsp;já&nbsp;už&nbsp;ho&nbsp;taky nechci. Chci hlavně Kačenku a&nbsp;Pepu, ale ty&nbsp;jsou pryč, a&nbsp;taky bych chtěla nějaký kamarády, ale skoro žádný nemám. Rozhodně ne&nbsp;v&nbsp;Zákopech.</span></p>
        <p class="chunk" data-nb-ref-number="21" data-nb-words="34" data-nb-chars="202"><span class="idea" data-nb-ref-number="20" id="idea20" data-nb-words="34" data-nb-chars="202">Chodím dokola kolem bytovek a&nbsp;koukám, jestli nepotkám někoho, kdo by&nbsp;si&nbsp;se&nbsp;mnou aspoň chvíli hrál. Vždycky někoho potkám, ale hrát si&nbsp;se&nbsp;mnou nikdy nechce. Tak se&nbsp;musím zabavovat sama. Hlavně kreslením.</span></p>
        <p class="chunk" data-nb-ref-number="22" data-nb-words="117" data-nb-chars="618"><span class="idea" data-nb-ref-number="21" id="idea21" data-nb-words="117" data-nb-chars="618">Stejská se&nbsp;mi&nbsp;po&nbsp;kroužku, po&nbsp;panu Peckovi a&nbsp;nejvíc po&nbsp;hlíně. Úplně mě&nbsp;svrběj prsty a&nbsp;někdy se&nbsp;mi&nbsp;v&nbsp;noci zdá o&nbsp;tý&nbsp;vůni, která je&nbsp;jenom na&nbsp;kroužku a&nbsp;je&nbsp;stejně krásná jako ta&nbsp;v&nbsp;divadle. Taky se&nbsp;mi&nbsp;líbí, jak voněj starý fotografie. Babička jich má&nbsp;v&nbsp;ložnici v&nbsp;prádelníku plnej šuplík. Chodím si&nbsp;je&nbsp;tam prohlížet, ale potají, protože ona mi&nbsp;je&nbsp;nechce půjčovat. Sednu si&nbsp;na&nbsp;zem, vytáhnu to&nbsp;spodní šuple a&nbsp;rozložím si&nbsp;je&nbsp;kolem sebe po&nbsp;podlaze. Nejradši mám ty, na&nbsp;kterejch jsou krásný dámy v&nbsp;krásnejch šatech, třeba na&nbsp;koni nebo na&nbsp;bále. To&nbsp;jsou babiččiný sestry Aňa a&nbsp;Irma a&nbsp;taky babička, když ještě nevypadala jako babička.</span></p>
        <p class="chunk" data-nb-ref-number="23" data-nb-words="73" data-nb-chars="442"><span class="idea" data-nb-ref-number="22" id="idea22" data-nb-words="73" data-nb-chars="442">Taky jsem tam našla jednu fotografii, na&nbsp;který bylo vzadu napsáno Dem Karel seine Mutti, to&nbsp;je&nbsp;německy a&nbsp;znamená to&nbsp;Karlíčkovi maminka. Na&nbsp;tý&nbsp;fotce je&nbsp;pani Freisteinová. Myslím jako Freisteinova maminka Helena. Je&nbsp;to&nbsp;taky krásná mladá dáma v&nbsp;krásných šatech, ale nevypadá tak princeznovsky jako babička a&nbsp;pratety. Neni blonďatá a&nbsp;tváří se&nbsp;vážně, jako kdyby věděla, co&nbsp;Freistein provede, až&nbsp;bude velkej. Má&nbsp;úplně stejný kudrnatý vlasy jako já.</span></p>
        <p class="chunk" data-nb-ref-number="24" data-nb-words="88" data-nb-chars="457"><span class="idea" data-nb-ref-number="23" id="idea23" data-nb-words="88" data-nb-chars="457">Dlouho jsem si&nbsp;ji&nbsp;prohlížela a&nbsp;představovala jsem si, jaký je&nbsp;to&nbsp;bejt zabitej vod fašistů, když člověk ani neni starej. Ale nevím. Nakonec jsem tu&nbsp;fotku babičce ukradla a&nbsp;schovala jsem si&nbsp;ji. Je&nbsp;to&nbsp;moje babička a&nbsp;ne&nbsp;babičky babička, tak co. Ještě nevím, co&nbsp;s&nbsp;ní&nbsp;udělám, nechci ji&nbsp;roztrhat a&nbsp;zahodit do&nbsp;záchoda jako Freisteina, i&nbsp;když je&nbsp;to&nbsp;jeho maminka, protože ona za&nbsp;nic nemůže. Asi ji&nbsp;dám do&nbsp;ÚJV k&nbsp;tomu zrcátku a&nbsp;k&nbsp;tý&nbsp;rybě, co&nbsp;jsem dostala od&nbsp;tety Marty.</span></p>
        <p class="chunk" data-nb-ref-number="25" data-nb-words="44" data-nb-chars="258"><span class="idea" data-nb-ref-number="24" id="idea24" data-nb-words="44" data-nb-chars="258">Všechno jsem stihla zase pěkně uklidit, ani si&nbsp;babička ničeho nevšimla. Babička totiž měla návštěvu. To&nbsp;má&nbsp;babička málokdy, asi tak jednou za&nbsp;tejden a&nbsp;vždycky v&nbsp;sobotu nebo v&nbsp;neděli, podle toho, kdy jde pani Veverková na&nbsp;hřbitov. To&nbsp;se&nbsp;totiž vždycky zastaví.</span></p>
        <p class="chunk" data-nb-ref-number="26" data-nb-words="18" data-nb-chars="104"><span class="idea" data-nb-ref-number="25" id="idea25" data-nb-words="18" data-nb-chars="104">Pani Veverková je&nbsp;taková strašně tlustá pani, která neni tak stará jako babička, ale stará je&nbsp;taky dost.</span></p>
        <p class="chunk" data-nb-ref-number="27" data-nb-words="43" data-nb-chars="226"><span class="idea" data-nb-ref-number="26" id="idea26" data-nb-words="43" data-nb-chars="226">Bydlí v&nbsp;chalupě s&nbsp;velikou zahradou, je&nbsp;tam sama a&nbsp;skoro s&nbsp;nikým nemluví. Vždycky babičce vypráví, co&nbsp;jí&nbsp;kdo udělal a&nbsp;s&nbsp;kým se&nbsp;soudí. Já&nbsp;ji&nbsp;nemám moc ráda, protože zapáchá, jako kdyby se&nbsp;počurala, a&nbsp;protože je&nbsp;to&nbsp;hrozná klepna.</span></p>
        <p class="chunk" data-nb-ref-number="28" data-nb-words="160" data-nb-chars="841"><span class="idea" data-nb-ref-number="27" id="idea27" data-nb-words="160" data-nb-chars="841">Já&nbsp;jsem se&nbsp;taky jednou počurala, ale za&nbsp;to&nbsp;jsem nemohla. To&nbsp;bylo proto, že&nbsp;mě&nbsp;máma omylem poslala o&nbsp;hodinu dřív do&nbsp;školy. Škola byla ještě zamčená, tak jsem čekala, až&nbsp;otevřou, strašně se&nbsp;mi&nbsp;začalo chtít ču-rat a&nbsp;nevěděla jsem, co&nbsp;mám dělat. Nemohla jsem se&nbsp;vyčurat jen tak venku, protože je&nbsp;tam ze&nbsp;všech stran vidět a&nbsp;hlavně proto, že&nbsp;tam se&nbsp;mnou čekal Secký, kterýho taky špatně poslali z&nbsp;domova, a&nbsp;před nim jsem se&nbsp;styděla. Přešlapovala jsem opatrně z&nbsp;nohy na&nbsp;nohu a&nbsp;byla jsem strašně nešťastná. Bála jsem se&nbsp;jít zpátky domů, že&nbsp;bych pak přišla do&nbsp;školy pozdě, a&nbsp;taky, že&nbsp;když bych se&nbsp;začala hejbat, tak bych se&nbsp;mohla počurat. Počurala jsem se&nbsp;stejně a&nbsp;Secký to&nbsp;viděl. Brečela jsem, ale Secký mi&nbsp;sám od&nbsp;sebe slíbil, že&nbsp;to&nbsp;nikdy nikomu neřekne. To&nbsp;je&nbsp;to&nbsp;tajemství, který o&nbsp;mně ví. To&nbsp;bylo v&nbsp;první třídě, když jsem ještě byla malá a&nbsp;hloupá.</span></p>
        <p class="chunk" data-nb-ref-number="29" data-nb-words="63" data-nb-chars="318"><span class="idea" data-nb-ref-number="28" id="idea28" data-nb-words="63" data-nb-chars="318">Jenže pani Veverková malá neni a&nbsp;může jít doma i&nbsp;u nás klidně na&nbsp;záchod, tak nevím, proč se&nbsp;počurá-vá. Ale to&nbsp;by&nbsp;mi&nbsp;tak nevadilo. Spíš mi&nbsp;vadí, jak si&nbsp;s&nbsp;babičkou povídaj o&nbsp;různejch lidech různý vošklivý věci. Taky o&nbsp;mámě a&nbsp;o&nbsp;tátovi. Pani Veverková při tom pořád něco jí&nbsp;a&nbsp;frká a&nbsp;třepe pusou jako takovej ten pes boxer.</span></p>
        <p class="chunk" data-nb-ref-number="30" data-nb-words="48" data-nb-chars="265"><span class="idea" data-nb-ref-number="29" id="idea29" data-nb-words="48" data-nb-chars="265">Já&nbsp;nevim, proč se&nbsp;babička kamarádí zrovna s&nbsp;ní, když stejně vždycky, když ji&nbsp;z&nbsp;okna vidí přicházet, tak křičí: „Dědku! Už&nbsp;sem zas táhne. Schovej ty&nbsp;buchty!" Ale když jí&nbsp;pak dědeček otevře, řekne babička: „Vítám tě, Boženko, to&nbsp;jsi hodná, že&nbsp;se&nbsp;na&nbsp;nás jdeš podívat."</span></p>
        <p class="chunk" data-nb-ref-number="31" data-nb-words="21" data-nb-chars="118"><span class="idea" data-nb-ref-number="30" id="idea30" data-nb-words="21" data-nb-chars="118">A&nbsp;potom spolu pomlouvají Kačenku. Ach jo. No, aspoň si&nbsp;chvíli můžu dělat, co&nbsp;chci, a&nbsp;dědeček taky. Ten většinou uteče.</span></p>
        <p class="chunk" data-nb-ref-number="32" data-nb-words="100" data-nb-chars="589"><span class="idea" data-nb-ref-number="31" id="idea31" data-nb-words="100" data-nb-chars="589">Když o&nbsp;tom tak přemejšlím, tak si&nbsp;myslím, že&nbsp;jsem dědečka Františka nikdy neslyšela říct o&nbsp;někom nic ošklivýho. Ani o&nbsp;babičce ne&nbsp;a&nbsp;to&nbsp;se&nbsp;dost divím. Dokonce i&nbsp;pani Veverková domlouvala babičce, ať&nbsp;je&nbsp;na&nbsp;dědu hodnější, že&nbsp;by&nbsp;druhýho tak hodnýho mužský-ho těžko hledala. Pani Veverková má&nbsp;dědu ráda, protože jí&nbsp;pomoh napsat dopis na&nbsp;Národní výbor, když jí&nbsp;JZD zasmrdělo zahradu. JZD jí&nbsp;totiž na&nbsp;tu&nbsp;velikou zahradu, kde rostou ořešáky a&nbsp;švestky, vypustilo mo-čůvku, takže má&nbsp;zkaženou vodu ve&nbsp;studni a&nbsp;kolem jejího domečku teď všechno strašně zapáchá a&nbsp;běhá tam spousta velikej tlustejch myší.</span></p>
        <p class="chunk" data-nb-ref-number="33" data-nb-words="21" data-nb-chars="117"><span class="idea" data-nb-ref-number="32" id="idea32" data-nb-words="21" data-nb-chars="117">Vlastně je&nbsp;klidně možný, že&nbsp;pani Veverková nesmrdí kvůli tomu, že&nbsp;by&nbsp;se&nbsp;počurávala, ale že&nbsp;ji&nbsp;taky za-smrdělo to&nbsp;JZD.</span></p>
        <p class="chunk" data-nb-ref-number="34" data-nb-words="29" data-nb-chars="167"><span class="idea" data-nb-ref-number="33" id="idea33" data-nb-words="29" data-nb-chars="167">Všude, kde má&nbsp;JZD v&nbsp;Zákopech nějaký baráky, tak to&nbsp;smrdí hrozně, je&nbsp;tam bláto a&nbsp;kolem dokola všelijaký svinstvo. Nejvíc na&nbsp;zákopeckým zámku, to&nbsp;je&nbsp;jejich hlavní barák.</span></p>
        <p class="chunk" data-nb-ref-number="35" data-nb-words="83" data-nb-chars="465"><span class="idea" data-nb-ref-number="34" id="idea34" data-nb-words="83" data-nb-chars="465">Na&nbsp;tom zámku dřív žila opravdická kněžna a&nbsp;dědeček se&nbsp;s&nbsp;ní&nbsp;znal, protože jeho tatínek Alois byl u&nbsp;jejího tatínka Rudolfa šafářem a&nbsp;jedna jeho sestra Tonička dělala jedný její sestře Hermíně společnici. To&nbsp;znamenalo, že&nbsp;si&nbsp;s&nbsp;ní&nbsp;musela povídat a&nbsp;jezdit s&nbsp;ní&nbsp;do&nbsp;světa. Součkovi bydleli v&nbsp;takovým malým domečku v&nbsp;zámeckým parku, ale ten domeček už&nbsp;spadnul, zůstaly tam z&nbsp;něj jenom veliký kameny a&nbsp;kusy dřeva, a&nbsp;ta&nbsp;kněžna se&nbsp;všema svejma sestrama už&nbsp;dávno někam zmizela.</span></p>
        <p class="chunk" data-nb-ref-number="36" data-nb-words="33" data-nb-chars="179"><span class="idea" data-nb-ref-number="35" id="idea35" data-nb-words="33" data-nb-chars="179">To&nbsp;je&nbsp;velká škoda, protože jinak bych určitě chodila s&nbsp;dědečkem na&nbsp;zámek, a&nbsp;až&nbsp;bych byla velká, mohla bych taky třeba dělat tu&nbsp;společnici. To&nbsp;se&nbsp;mi&nbsp;zdá jako dost príma zaměstnání.</span></p>
        <p class="chunk" data-nb-ref-number="37" data-nb-words="36" data-nb-chars="188"><span class="idea" data-nb-ref-number="36" id="idea36" data-nb-words="36" data-nb-chars="188">Dědeček jednou od&nbsp;tý&nbsp;kněžny dostal zlatej prstýnek. On&nbsp;ho&nbsp;vůbec nenosí, má&nbsp;ho&nbsp;schovanej v&nbsp;krabičce, ale já&nbsp;jsem ho&nbsp;viděla. Myslím, že&nbsp;ji&nbsp;taky s&nbsp;něčím pomoh. Musím se&nbsp;ho&nbsp;na&nbsp;to&nbsp;ještě zeptat.</span></p>
        <p class="chunk" data-nb-ref-number="38" data-nb-words="115" data-nb-chars="648"><span class="idea" data-nb-ref-number="37" id="idea37" data-nb-words="115" data-nb-chars="648">Tuhle jsem se&nbsp;šla do&nbsp;zámku sama podívat, jestli by&nbsp;tam třeba nebyl někde schovanej nějakej poklad. Ale nic jsem nenašla. Dole jsou krávy a&nbsp;prasata a&nbsp;nahoře jsou všechny místnosti prázdný, jenom v&nbsp;koutech je&nbsp;většinou nakaděno. Dívala jsem se&nbsp;z&nbsp;okna na&nbsp;Zákopy a&nbsp;hrála jsem si, že&nbsp;jsem ta&nbsp;kněžna. Přišli tam za&nbsp;mnou malí cikáni, co&nbsp;bydlej v&nbsp;jedný komnatě v&nbsp;přízemí, a&nbsp;viděli, jak si&nbsp;hraju, protože jsem si&nbsp;jich včas nevšimla. Hrozně se&nbsp;chechtali, tak jsem chtěla utéct, ale oni mi&nbsp;nechtěli nijak ubližovat, jenom byli zvědaví. Tak jsem jim vyprávěla, jak to&nbsp;bylo dřív, a&nbsp;pak jsme uspořádali velikej bál, protože jich bylo hodně a&nbsp;uměli pěkně tancovat.</span></p>
        <p class="chunk" data-nb-ref-number="39" data-nb-words="97" data-nb-chars="491"><span class="idea" data-nb-ref-number="38" id="idea38" data-nb-words="97" data-nb-chars="491">Zeptala jsem se&nbsp;jich, jestli je&nbsp;pravda, že&nbsp;jedí taky psy a&nbsp;kočky, ale oni se&nbsp;jen smáli a&nbsp;šťouchali do&nbsp;sebe. Slíbila jsem jim, že&nbsp;zase přijdu, a&nbsp;potom jsem tam chodila každej den a&nbsp;pokaždý jsem jim z&nbsp;domova přinesla něco k&nbsp;jídlu, aby nemuseli jíst kočky a&nbsp;protože jsem měla radost, že&nbsp;si&nbsp;mám s&nbsp;kým hrát. Pak nás ale jednou viděl pan Novák, to&nbsp;je&nbsp;náš soused z&nbsp;bytovek, žaloval babičce, že&nbsp;lezu dovnitř do&nbsp;zámku, že&nbsp;tam nikdo nesmí a&nbsp;že&nbsp;si&nbsp;hraju s&nbsp;cikánama. Tak už&nbsp;mi&nbsp;zbylo zase jenom kreslení.</span></p>
        <p class="chunk" data-nb-ref-number="40" data-nb-words="35" data-nb-chars="207"><span class="idea" data-nb-ref-number="39" id="idea39" data-nb-words="35" data-nb-chars="207">Babička udělala kravál, že&nbsp;prej co&nbsp;by&nbsp;si&nbsp;lidi pomysleli a&nbsp;jak se&nbsp;můžu kamarádit s&nbsp;cikánama, který jsou špinavý a&nbsp;smradlavý. Babička ničemu nerozumí, všechno zkazí a&nbsp;měla by&nbsp;si&nbsp;radši vočuchat pani Veverkovou.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./10073_split_014.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>