<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
<meta content="text/html; charset=utf-8" http-equiv="content-type"/>
<meta content="ABBYY FineReader 10" name="generator"/>


<title>Unknown</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
<body class="calibre">
<span class="toc"> </span><div class="c" id="calibre_toc_70"> </div>
<div class="c" id="calibre_toc_71"> </div>
<div class="toc1" id="calibre_toc_72"> Jak to všechno dobře dopadlo</div>
<div class="c" id="calibre_toc_73"> </div>
<div class="c" id="calibre_toc_74"> </div>
<p class="c8">Hurá! Sláva! Nazdar! Ať žije babička Dáša! Stěhujeme se do Prahy! Když si pomyslím, že se za tejden budu procházet po Vršovicích, úplně se mi zatočí hlava. A to ani nemluvím o tom, že třeba potkám živou Milušku Voborníkovou. To se teď klidně může stát! Jsem tak rozčilená, že musím pořád chodit.</p>
<p class="c8">Taky mám radost, že ta zavražděná Hanička Š. nebyla ta holčička, co ji vždycky vozíme do školy. To jsem si teda oddechla. Byla to ta druhá holčička, co jsme ji vezli do školy jen jednou. Ta naše holčička z Čertova mlýna se jmenuje Janička. Už to vím, protože mi k Vánocům poslala pohled a tam je to všechno napsaný.</p>
<p class="c8">Na Vánoce jsme jeli do Zákopů. Když jsme vyjížděli z Ničína, ohlídla jsem se a zdálo se mi, že Svatej Vrch hoří, ale naštěstí mu jenom zčervenaly věže, jak zapadalo sluníčko. Mrzelo by mě, kdyby to se Svatým Vrchem dopadlo jako s Veletržním palácem, když je to hlavní ničínská pamětihodnost. Za tejden se sice z Ničína odstěhujeme a já už sem určitě nikdy nepojedu, ale Svatýho Vrchu by mi bylo stejně líto.</p>
<p class="c8">Na Štědrej den přijela do Zákopů taky babička Dáša. Pod stromečkem od ní byla obálka, ve který bylo napsáno, že jestli chceme, můžeme se nastěhovat do toho vršovickýho bytu po tetě Martě Krausový. A my teda chceme! Naši už to asi věděli předem, ale já jsem musela vyběhnout ven a chvíli se tam válet ve sněhu. Pepíček taky běžel a strašně jsme křičeli.</p>
<p class="c8">Na půlnoční jsem pak skoro nemohla zpívat, ale zpívala jsem a Kačenka zpívala a zákopecká babička zpívala a dědeček hrál na varhany a Pepa s babičkou Dášou zůstali doma a dívali se na televizi.</p>
<p class="c8">V zákopeckým kostele byl úplně novej farář. Mladej a hezkej, pěkně zpíval a pořád mluvil o broucích, mravencích a o včelách. Jako na hodině vlastivědy, jenže naštvaně. Říkal, že před Ježíšem Kristem jsme jen takoví mrňaví mravenečkové, co se hloupě hem-žej, ale že to neva, protože Ježíš Kristus nás stejně miluje.</p>
<p class="c8">Vzpomněla jsem si na toho vojáka tenkrát na závodech, toho taky zajímali mravenci. Jak ten farář křičel, zdálo se mi, že se kouká hlavně na mě, a napadlo mě, jestli se nemoh nějak dozvědět, co jsem udělala. Těm mravencům a taky těm šnekům. Dostala jsem strach.</p>
<p class="c8">Babička faráře pozvala, takže byl u nás na Boží hod na obědě. Měli jsme samý dobroty a tak to vonělo, že to jednoho mravence probudilo! Vylez zpod ústředního topení a šel se podívat na stůl, co se to děje.</p>
<p class="c8">„A podívejme se, mraveneček. Kdepak se tu vzal?" řek farář a rozmáznul toho mravence po ubruse. Tak jsem viděla, že se ho bát nemusím.</p>
<p class="c8">Už jsem se byla všude rozloučit, v baletu, na kroužku i na němčině. Pani učitelka Freimanová mi dala na památku fixy, ty malý zase. Pan Pecka mi dal tempery, to jsou takový vodovky, co vypadaj jako malý pasty na zuby, můžou se patlat jedna přes druhou a nevznikne z toho šedá.</p>
<p class="c8">Já jsem jim namalovala obrázky. Panu Peckovi pana Pecku a pani učitelce Freimanový taky pana Pecku, protože pani učitelka Freimanová se mi tak nepovedla.</p>
<p class="c8">Zdeně jsem dala celou krabičku UNP, protože Upomínky Na Prahu už nebudu potřebovat. Když jsem si balila svoje věci, udělala jsem si místo toho novou krabičku VNN. Ještě si rozmyslím, co všechno do ní dám.</p>
<p class="c8">Kačence už sundali z hlavy obvaz, tak si nazrzila vlasy. Vypadá teď jako ta paruka tety Marty. A vůbec není tak veselá, jak si myslím, že by měla bejt. Ale to nevadí, až si trochu zajezdí na jezdících schodech a až si bude moct kupovat opečený buřty, určitě se rozveselí. Bude moct chodit do kina, do Národního muzea nebo do zoo nebo třeba jezdit metrem, až bude hotový, a ne pořád sedět doma a koukat. Taky zrovna začne slavná Matějská pouť, říkal Pepa. A až nás to přestane bavit ve Vršovicích, můžeme se přestěhovat třeba na Smíchov nebo třeba do Košíř a pořád budeme v Praze.</p>
<p class="c8">Do školy už chodím jen tak beze všeho. Už mi nedávaj známky a už jsem odevzdala učebnice. Když jsem ty učebnice vracela ve skladu učebnic, stala se mi taková nemilá věc. Vlastně taková hrozná věc. Nemilá věc, to říká ten ředitel Vytlačil, co vypadá, jako když se lebka usmívá, to už nebudu říkat. Hrozná věc, protože, jak jsem čekala, až si to ta pani učitelka, co má na starosti učebnice, všechno zapíše a odškr-tá, půjčila jsem si tam z hromady knížek jednu čítanku pro větší děti a trochu jsem si v ní listovala.</p>
<p class="c8">A tam to bylo. Byla tam ta básnička o Hrdým Bud-žesovi a bylo to moc smutný. Hrdý Budžes nebyl ani indián, ani partyzán. Hrdý Budžes nebyl vůbec. Hrdý Budžes je jen — hrdý buď, žes. To je ještě horší, než kdyby to byl komunista. Napřed čert s Mikulášem, pak Ježíšek a teď Hrdý Budžes. Ještě že se už stě-huju.</p>
<p class="c8">Ve čtvrtek ráno krásně svítilo sluníčko. Na sníh a na všechno. Tak jsem šla odpoledne ven. Napřed jsem se chtěla jít podívat na Svatý Vrch, ale pak jsem si řekla, že když budu stát na Svatým Vrchu, tak Sva-tej Vrch vlastně pořádně neuvidím a radši jsem šla na Padák. To je taky velkej kopec, ale nic na něm není. Tam už začíná les. Radši jsem neřekla, kam jdu. Oni by mě nepustili, nebo by šli se mnou a já jsem chtěla jít sama.</p>
<p class="c8">Jenže když jsem vylezla nahoru, seděl tam na pařezu pan doktor Macháček. Ani mi to moc nevadilo. Chtěla jsem se ho zeptat, co tam dělá, ale on se zeptal první. Tak jsem řekla, že se jdu podívat na Ničín shora, protože se v sobotu budu stěhovat. Pan doktor Macháček chtěl vědět kam, tak jsem řekla, že do Prahy. Pan doktor Macháček chtěl taky vědět proč, tak jsem řekla, že nevim. Asi vím, ale nevim to jistě. A nechtělo se mi nic vyprávět. Pan doktor Macháček se mě zeptal, jestli se mi bude stejskat. Řekla jsem, že ne, a on se zeptal, proč se teda jdu ještě koukat na</p>
<p class="c8">Ničín. „Nevim," řekla jsem, ale pak jsem si vzpomněla, že chci vidět Svatej Vrch, tak jsem mu to řekla.</p>
<p class="c8">„A proč?" zeptal se pan doktor Macháček.</p>
<p class="c8">Vzpomněla jsem si na pani Macháčkovou. Jak vůbec nemluví a pořád něco dělá. Udělala jsem sněhovou kouli a začala jsem ji válet po zemi, aby se pěkně nabalila. Udělám sněhuláka.</p>
<p class="c8">„A co vy tady děláte?" zeptala jsem se.</p>
<p class="c8">„Já tady mrznu," řek pan doktor Macháček. „Doufám, že se mi to podaří." Vyndal z kapsy kabátu rum a napil se. Vzpomněla jsem si na pana inženýra Raro-cha, ten pil víno a už je mrtvej.</p>
<p class="c8">„Jako že zmrznete?" zeptala jsem se.</p>
<p class="c8">„Jo," řek pan doktor Macháček.</p>
<p class="c8">„Jako že umřete?" zeptala jsem se. „Opravdu?"</p>
<p class="c8">„Jo," řek pan doktor Macháček.</p>
<p class="c8">„A proč?" zeptala jsem se. Pan doktor Macháček se zase napil a šel mi pomáhat se sněhulákem. „V Ni-číně pořád někdo umírá," řekla jsem. „Všechny domy jsou strašně hranatý a Kačenka má pořád potíže. Ale Svatej Vrch, ten je pěknej."</p>
<p class="c8">„V Praze to bude ovšem úplně jiný," řek pan doktor Macháček. „Tam toho všeho bude mnohem víc." Pan doktor Macháček dal sněhulákovi svoji čepici, napil se a přidal mu i svůj kabát.</p>
<p class="c8">„Pane doktore, kdo je to patolog?"</p>
<p class="c8">„To je ten, kdo se hrabe v mrtvolách," řek pan doktor Macháček a sednul si zase na pařez.</p>
<p class="c8">„Tak se tady mějte hezky a pozdravujte Kristýnu," řekla jsem a radši jsem šla pryč. Pan doktor Macháček si pořád musí dělat tu svoji divnou legraci. Úplně</p>
<p class="c8">jsem se zapomněla podívat na Svatej Vrch shora, jak jsem chtěla.</p>
<p class="c8">Ale druhej den už jsem na Padák radši nešla. Bála jsem se, že bych tam zase našla pana doktora Macháčka, nebo jeho mrtvolu. Co kdyby to myslel vážně. Ale pan doktor Macháček nezmrznul, jenom usnul a skutálel se ze stráně. Dole ho našli nějaký lidi a zachránili ho. To měl tedy štěstí. V pátek o tom mluvil celej Ničín.</p>
<p class="calibre1"><span class="c9">V pátek jsem šla naposledy do školy. Těšila jsem se, že mi pani učitelka Koláčková dá nanuka jako tenkrát Hrůzovi, když šel do pomocný školy. Ale taky jsem měla strach, protože měla bejt ta recitační hodina a Kačenka na</span> <span class="c10">Dívčinu</span> <span class="c9">nezapomněla. Žádnou jinou básničku jsem se nenaučila, protože jsem Kačenku nechtěla podvádět, jenže když na mě přišla řada,</span> <span class="c10">Dívčinu</span> <span class="c9">jsem říct nemohla. Jen jsem tam tak stála před tabulí a koukala a všichni koukali na mě. Bylo ticho a když už to trvalo kdovíjak dlouho, řekla jsem:</span></p>
<p class="c12">Helena Součková: Prase. Za našimi, za vraty vysedává prase. Hele ho! Už zase.</p>
<p class="calibre1"><span class="c9">Poněvadž to mě zrovna napadlo. Všichni se smáli, dokonce i pani učitelka Koláčková se smála a bylo to moc príma. Kdybych řekla</span> <span class="c10">Dívčinu mladičkou,</span> <span class="c9">smáli by se taky, ale úplně jinak. To já přece poznám. Ani mi nevadilo, že jsem nakonec žádnýho nanuka nedostala. Ale Kačence o tom radši říkat nebudu, nevím, jestli to přece jen nebyl podvod.</span></p>
<p class="c8">Potom jsem šla ještě naposledy do divadla, počkat na Pepu a taky se rozloučit. Zrovna jsem si povídala ve vrátnici, když zazvonil telefon. Pan vrátný ho vzal, chvíli poslouchal a pak povídal: „Paní Součková už tady nepracuje, já bych vám zavolal jejího manžela, pana Brďocha, ale on je ještě na jevišti. Budete si muset zavolat asi tak za půl hodiny."</p>
<p class="c8">„Kdo to je?" zeptala jsem se.</p>
<p class="c8">Pan vrátný zakryl rukou sluchátko a řek mi, že to volá divadlo Šumperk.</p>
<p class="c8">„Tak mi to dejte, já to vyřídím," řekla jsem. V Praze budeme mít telefon, musím se to začít učit.</p>
<p class="c8">„Haló? Počkejte moment, já vám teda dám dceru paní Součkový."</p>
<p class="c8">Pan vrátný mi podal sluchátko a hned mi strkal papír a tužku.</p>
<p class="c8">„Pěkně si to napiš," šeptal.</p>
<p class="c8">Volal nějakej pan Vychodil, ředitel divadla v Šumperku na Moravě, a tvrdil, že by měl pro Kačenku angažmá a že mu má co nejdříve zavolat na číslo, který mi nadiktoval.</p>
<p class="c8">Chtěla jsem říct, že to vyřídím, ale pak jsem se ohlídla a za mnou stála Andrea Kroupová. Zrovna šla taky telefonovat. Tak jsem místo toho řekla: „Pane řediteli, já jí to povím, ale asi to nemá cenu, protože maminka už má angažmá v Praze, v Národním divadle, takže do toho vašeho Šumperka asi nebude chtít jít."</p>
<p class="c8">Jestli to praskne, pošle mě asi Kačenka Freisteino-vi dodatečně k Vánocům. Vůbec se to nesmí dozvědět, jak ji znám, hned by se chtěla do toho Šumperka stěhovat. Radši jsem ten papír s telefonním číslem hodila do koše. Ale až venku před divadlem, aby to nikdo neviděl.</p>
<p class="calibre1"><span class="c9">Doma mi Kačenka dala malej, placatej balíček. Přinesla ho pošťačka, krásně voněl a byl opravdu pro mě. Bylo na něm napsáno:</span> <span class="c10">Slečna Helenka Freisteinová</span> <span class="c9">a uvnitř byly ty největší fixy, jaký jsem kdy v životě viděla. Ale taky tam byl pohled, od Freisteina.</span></p>
<p class="calibre1"><span class="c10">Milá Helenko, když tak hezky maluješ, snad tě potěší tyhle barvičky. Veselé Vánoce přeje Karel,</span> <span class="c9">psal Freistein.</span></p>
<p class="c8">Vzala jsem si fixy, oblíkla jsem si kabát a kulicha a šla jsem ven. Před barákem jsem si sedla na bobek a ty fixy jsem jeden po druhým naházela do kanálu, i růžovej a modrozelenej. Potom jsem si lehla na břicho a dívala jsem se za nima dolů tou mřížkou. Ale už jsem je neviděla, bylo to moc hluboko a začínalo se stmívat.</p>
<p class="c8">„Proboha, co se ti stalo?" lekla se Kačenka, když mě viděla. „Proč brečíš?"</p>
<p class="c8">Taky jsem zahodila tu novou krabičku VNN se všema věcma. Přece nebudu v Praze VZPOMÍNAT NA NIČÍN.</p>
<p class="c8">P. S. Pan prezident Husák dědečkovi ještě neodpověděl, tak si myslím, že už mu asi ani neodpoví.</p>
<p class="calibre1"> </p>
<div class="pagebreak" id="calibre_pb_22"></div>
</body>
</html>
